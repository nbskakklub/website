---
slug: forarsnyt-fra-juniorfronten
title: Forårsnyt fra Juniorfronten
date: 2019-06-16
author: kimsecher
tags:
  - juniornyt
  - seneste-nyt
---
<!-- wp:paragraph -->
<p>Her i foråret 2019 har Nørrebros juniorer været særdeles turneringsaktive og det fortjener en omtale. Jeg har ikke det fuldkomne billede af al turneringsaktivitet, men følgende turneringsresultater er dog særlig nævneværdige.</p>
<!-- /wp:paragraph -->

<!-- wp:paragraph -->
<p> <strong>Nordiske Mesterskaber i Pigeskak</strong><br> Fra den 26-28 april deltog Elin Wu og Sarah Derlich fra Nørrebro Skakklub i U13-gruppen i de Nordiske Mesterskaber (NM) i Skak for Piger.  Det foregik på Asgård Skolen i Køge.  At både Elin (8 år) og Sarah (8 år) blev inviteret var en særlig stor ære, da de to unge piger var de absolut yngste deltagere i U13 gruppen.  Det skulle dog også vise sig at være en lovlig stor mundfuld for vores ellers fremadstormende piger.  De kunne dog begge absolut være deres indsats bekendt med hhv. 2 og 1 point af 5 kampe. Det blev oven i købet til en revanche for Elin Wu mod Nancee Cheryl.  Nancee vandt nemlig i deres indbyrdes opgør i årets pige DM (guld til Nancy og sølv til Elin), så det var godt at se at Elin fik sin revanche.  </p>
<!-- /wp:paragraph -->

<!-- wp:image {"id":3216} -->
<figure className="wp-block-image"><img src="https://nbskak.dk/wp-content/uploads/2019/05/ElinWu-683x1024.jpg" alt="" className="wp-image-3216"/><figcaption>Elin Wu</figcaption></figure>
<!-- /wp:image -->

<!-- wp:image {"id":3253} -->
<figure className="wp-block-image"><img src="https://nbskak.dk/wp-content/uploads/2019/06/SarahDerlich-683x1024.jpg" alt="" className="wp-image-3253"/><figcaption>Sarah Derlich</figcaption></figure>
<!-- /wp:image -->

<!-- wp:image -->
<figure className="wp-block-image"><img src="blob:https://nbskak.dk/cd79e20f-7d0f-45d3-bd71-bf7e67761e8d" alt=""/></figure>
<!-- /wp:image -->

<!-- wp:paragraph -->
<p><strong>Junior Kronborg Masters</strong><br> Fredag d. 31 maj deltog 3 juniorer fra Nørrebro Skakklub i Junior Kronborg Masters på Strandhotel Marienlyst i Helsingør.  Sarah Derlich vandt guld i begyndergruppen på 20 deltagere med 4½p af 5, mens Christian Derlich og Robert Gramkow begge fik en 4. plads i henholdsvis mellemgruppen og den stærkeste juniorgruppe (begge med 3p af 5). Tillykke til Sarah for hendes første turneringssejr. Ugen forinden havde hun deltaget i et arrangement i Absalon kirken på Vesterbro, hvor der var 2 pladser på højkant til simultandysten mod Magnus Carlsen i cirkusbygningen.  Efter en flot indsats og et interview til TV2 Lorry af sin sejr over 54-årige Henrik Tuxen i 1. runde af turneringen (https://www.tv2lorry.dk/artikel/skakmat-spillere-i-alle-aldre-kaempede-moede-verdensmester) samt et interview til dagbladet Børsen, fik Sarah en wildcard billet af arrangørerne til simultan-opvisningen mod Carlsen.  Vi ser frem til at følge Sarahs fortsatte udvikling, nu hvor Sarah og storebror Christian Derlich har overtalt Nørrebros stærkeste junior - Andreas Skovgaard til at give dem personlig undervisning en gang om ugen - foruden deres deltagelse i elitetræningen om tirsdagen.</p>
<!-- /wp:paragraph -->

<!-- wp:paragraph -->
<p>  </p>
<!-- /wp:paragraph -->

<!-- wp:image {"id":3254} -->
<figure className="wp-block-image"><img src="https://nbskak.dk/wp-content/uploads/2019/06/SarahDerlichKronborgVinder.jpg" alt="" className="wp-image-3254"/><figcaption>Sarah Derlich - vinder af begyndergruppen i Junior Kronborg Masters</figcaption></figure>
<!-- /wp:image -->

<!-- wp:paragraph -->
<p>I den sideløbende turnering <strong>Kronborg Chess Open</strong>, som blev spillet over 3 dage på strandhotellet, fik William Østergaard-Nielsen en flot 2. plads i gruppe 4 (4p af 7).  Godt gået.</p>
<!-- /wp:paragraph -->

<!-- wp:paragraph -->
<p><br><strong> København Open i Skoleskak</strong><br> Lørdag d. 15. juni deltog en stor delegation fra Nørrebro Skakklub og Henrik Andersens Skak for Sjov salon i København Open i Skoleskak. Det foregik i de prægtige rammer på Frederiksberg Rådhus, som kunne fejre sit 10-års jubilæum for sin afholdelse af turneringen. I år deltog over 170 skakglade børn i turneringen - herunder en masse af vores broderfolk øst for sundet.<br> I begyndergrupperne fik vi en flot 1. og 2. plads til 2 nye juniormedlemmer nemlig Bertil Klarskov Wismann og Knud Hemmingsen - deres første skakturnering.  I de noget stærkere basisgrupper fik vi rejst vores faner med endnu en guld-pokal til Milan Frost og en sølv-pokal til Elin Wu.  Christian Derlich var også tæt på at hente en bronzepokal, da han endte med samme pointscorer som 3. pladsen, men med mindre korrektion.  Sarah Derlich spillede også med i en af basisgrupperne.   I mestergruppen var Nørrebro repræsenteret af Hannibal Valeur, Robert Gramkow, Jens-Corneliu og Oliver Wu, som alle leverede en fin indsats - dog lige uden for medaljerækken. Godt gået alle sammen - og vi håber at se jer alle sammen (og flere af vores juniorer) til næste år.</p>
<!-- /wp:paragraph -->

<!-- wp:paragraph -->
<p><br><strong>Norway Chess Open 2019  (Stavanger)</strong><br>Hannibal Valeur deltog i år i den store åbne gruppe i Norway Chess Open fra den 7-9 juni i Stavanger (Altibox Norway Chess).  Med 5p af 7 i "&lt;1800 gruppen", opnåde Hannibal sit formentlig bedste resultat hidtil med en præstationsrating på 1912!  Det blev til en 7. plads - kun et ½ point efter vinderen. Meget imponerende og dejligt at se at vores juniorer har mod på at prøve lykken udenfor landets grænser.</p>
<!-- /wp:paragraph -->

<!-- wp:paragraph -->
<p><br> Jeg ser frem til at tage turen over sundet til de <strong>Åbne Skånske Skoleskakmesterskaber</strong>, som formentlig bliver spillet i midten af september måned. Jeg melder ud, når turneringen bliver slået op.  Ellers håber jeg at alle vores juniorer får en rigtig god sommerferie, indtil vi starter op igen den 13. august. På gensyn.<br> / Kim Secher Andersen</p>
<!-- /wp:paragraph -->

<!-- wp:image -->
<figure className="wp-block-image"><img alt=""/></figure>
<!-- /wp:image -->
