---
slug: gode-nyheder-fra-juniorfronten
title: Gode nyheder fra juniorfronten!
date: 2014-09-30
author: kimsecher
tags:
  - juniornyt
  - seneste-nyt
---
Klubbens juniorer har et stort aktivitetsniveau både til træning i klubben og ved juniorturneringer.
Til det kommende DM i skak for ungdom eller om man vil Junior DM, som spilles i Skanderborg har vores klub sandsynligvis det største antal spillere med overhovedet.
Der er tilmeldt 10 juniorer fra vores klub, hvilket er flere end nogen anden klub har! Man kan følge med i deres bedrifter 3-5 oktober på følgende link:
<span style="color: #0000ff;"><a style="color: #0000ff;" href="http://old.skak-dm.dk/ungdom/2014/live.asp">http://old.skak-dm.dk/ungdom/2014/live.asp</a></span>
At det ikke er en enlig svale hvad angår aktivitet, kunne ses til Junior KM, som blev afholdt d. 27.september. Fra vores klub var der 8 deltagere med, og 4 af dem blev medaljetagere – ganske imponerende.
De bedste placeringer var sikkert i gruppe E (under 10 år), hvor 23 spillere deltog.
Kishichiro fik en 2. plads; Hannibal en 3. plads og Arn Holland en 5. plads. I gruppe F (under 8 år) fik Axel Holland en flot 5. plads og hans første pengepræmie.
I gruppe D (under 12 år) tog Andreas igen en topplacering. Denne gang en 2. plads mens Sanshiro fik en 6. plads.
I gruppe E (under 14 år) fik Emmet del i medaljerne med en 2. plads.
Det bliver en tand sværere at gøre det ligeså flot til det kommende DM-stævne i Skanderborg, men alle i juniorklubben er jo blevet meget forvente efterhånden.
10 juniorer skal til DM – helt fantastisk mange, og jeg og klubben ville ønske at vi kunne hjælpe dem med gode planer og ideer når skakkampene begynder.
De ældste/bedste af juniorerne vil indtil videre blive undervist i opgaverne fra ”Find planen” af Bent Larsen. GM Larsen giver sin viden videre…
