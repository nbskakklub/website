---
slug: 2004-as04-100-ars-jubilaeumsturnering
title: 2004 AS04 100 års Jubilæumsturnering
date: 2012-12-06
author: kimsecher
tags:
  - særlige-turneringer
---
<h1>AS04 100 Centenery 2004</h1>
<h3><strong><a href="https://nbskak.dk/2004-as04-100-ars-jubilaeumsturnering/logo100ss1/" rel="attachment wp-att-132"><img className="alignnone size-full wp-image-132" alt="logo100ss1" src="https://nbskak.dk/wp-content/uploads/2012/12/logo100ss1.jpg" width="120" height="120" /></a></strong></h3>
<h3><strong>9 runder Åben International Schweizer Turnering i København</strong></h3>
<h3>Vinterferien 7. – 15. februar 2004. Arbejdernes Skakforening af 1904 – 100 år med Skak !!</h3>
Hermed havde AS04 fornøjelsen at invitere alle skakspillere i Verden til at deltage i vores 100-års Jubilæums-turnering, <strong>AS04 Centenary 2004</strong>, under følgende vilkår

<strong>Spillested:</strong> Arbejdernes Skakforening af 1904, Medborgerhuset Blågården, Blågårds Plads 3-5, 2200 København N.
<strong>Spilletider: </strong>Turneringen finder sted i perioden fra lørdag den 7. februar 2004 til søndag den 15. februar 2004 (begge dage inklusive) med ét parti om dagen:
<strong>Personlig indskrivning:</strong> Alle deltagere skal ved personligt fremmøde indskrive sig på spillestedet på første spilledag (lørdag den 7. februar 2004) i tidsrummet mellem klokken 11.00 og 12.00.
<strong>Form:</strong> 9 runder Åben International modificeret Schweizer i henhold til FIDE’s regler. Turneringen ELO-rates i overensstemmelse hermed.
<strong>Betænkningstid:</strong> Alle partier skal være afsluttet indenfor sammenlagt 7 timers spilletid. Der spilles med 2 timer pr. spiller til de første 40 træk, derefter 1 time pr. spiller til de næste 20 træk, og endelig ½ time plus opsparet tid pr. spiller til resten af partiet.
<strong>Program:</strong> Alle deltagere modtager i forbindelse med tilmeldingen et Turneringsprogram med alle praktiske oplysninger.
<strong>Præmier:</strong> 1. præmie  Kr. 12.000, 2. præmie Kr. 9.000, 3. præmie  Kr.  6.000 4. præmie  Kr.  3.000, 5. præmie Kr. 1.000. Derudover var der rating-præmie til cirka hver 4. deltager.
<strong>Public Relations:</strong> I løbet af <strong>AS04 Centenary 2004</strong> vil de vigtigste partier blive transmitteret Live på Internet. På spillestedet vil der desuden være Kommentator-rum med fri adgang for såvel publikum som presse.
<strong>Åbnings-højtidelighed:</strong> Åbnings-ceremonien finder sted på Københavns Rådhus - under deltagelse af blandt andre samtlige nulevende, tidligere klubmestre og formænd for AS04 (håber vi!) – få dage før turneringens start. Oplys venligst ved tilmeldingen, hvis du ønsker at deltage i dette arrangement.
<strong>Jubilæums-fest:</strong> Alle deltagere inviteres til at deltage i Jubilæums-festen som afholdes efter sidste runde søndag den 15. februar 2004. Mere information følger i løbet af turneringen.
<strong>Indskud:</strong> Kr. 300,00 for Alle. Stormestre og Internationale Mestre betaler ikke indskud !
<strong>Tilmelding:</strong> Sker ved betaling af indskud senest den 19. januar 2004 til: AS04, Arbejdernes Skakforening af 1904, Att.: Hr. Høj-velbåren Kasserer Jens Henrichsen, Artillerivej 63, vær. 41, 2300 København S., pr. check, som postanvisning eller på Giro-konto nr. 644-6841. GM’ere og IM’ere tilmelder sig ved blot at fremsende følgende Deltager-oplysninger til AS04:
<strong>Deltager-oplysninger:</strong> I forbindelse med tilmeldingen bedes den enkelte deltager oplyse følgende: Fulde navn og adresse, post-nr. og by samt kontakt-oplysninger i form af en e-mail adresse og/eller telefon-nummer. Derudover bedes alle oplyse såvel dansk rating, ELO som fødselsdato.

