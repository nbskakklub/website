---
slug: nyhedsarkiv2010
title: Nyhedsarkiv2010
date: 2012-12-10
author: kimsecher
tags:
  - nyhedsarkiv
---
&nbsp;
<h2>KS/AS04 vandt Chili con carne venskabsmatchen mod FS og AMS</h2>
I bedste tradition afholdte KS/AS04 igen i år den såkaldte Chili con carne venskabsmatch mod FS og AMS  torsdag den 2. december. Jacob Prinztlau stod som sædvanlig for det kulinariske indlæg i form af hans berygtede chili con carne gryderet, som blev nydt med god rødvin. Der blev spillet 14 x 2 partier med 40 minutters betænkningstid og KS/AS04 trak det længste strå med en samlet score på 15½  mod 12½ - et ikke helt uventet resultat, da rating gennemsnittet hed hhv. 1759 og 1624. FS og AMS klarede sig imidlertid bedst på de 3 øverste brætter med en scorer på 6-0. Godt gået af  Dan Andersen, Frode Benedikt og Jørgen Falkesgaard fra FS. Fra hhv AS04 og KS skal især takkes Erik Sværke og Michael Mikkelsen (AS04) samt René Andreasen og Frode Greisen (KS), som vandt med både de hvide og sorte brikker, hvilket var afgørende for den samlede sejr. Alle deltagerne skal dog have tak for en særlig hyggelig aften i Skakmøllen.
/ Kim Secher Andersen
<h2>Tillykke til præmietagerne i AS04,KS,AMS GP 2010</h2>
EMT Grand Prix turneringen er nu afsluttet og et stort tillykke til Thore Jensen, som fik en samlet førsteplads med 27 point. 2. pladsen gik til Poul Henrik Madsen fra Tårnby, som scorede et halvt point mindre. Dick Sørensen fra Tåstrup tog en flot 3. plads.
/ Kim Secher Andersen
<h2>Favoritter vandt hurtigturneringen lørdag d. 16. oktober</h2>
Der var mødt 14 hold op til til KS og AS04´s hurtigturnering. Hurtigturnering for 2 personer er en fornøjet blanding af seriøs skak, mixede hold med festlige navne m.m. Turneringen blev sikkert vundet af makkerparret Jakob Aabling-Thomsen  (Brønshøj) og Jacob Kaaber (Køge) med 10,5 point. Nummer 2 blev Niels Kristian Kragh (K41) og Jacob Brorsen (BMS) med 9 point og 10 matchpoint, tæt forfulgt af Jan Mose og Martin Lee Lauritsen (begge Tåstrup) med samme point men med et matchpoint færre. Først 2 point efter på 4. pladsen kom Thore Jensen og Stig Jensen fra klubben, hvilket såmænd var den placering de også burde få udfra ratingtallene.
I ratinggruppen var der en meget lige kamp mellem flere hold, og man kan vist roligt sige at den rigtig placering før opløbet i sidste runde var medvirkende til hvem der vandt. Holdet "de frygtløse" med Bjarne Henriksen og Carsten Randløv havde inden sidste runde den bedste placering med 5 point og 5 matchpoint, men desværre for dem skulle de så møde et tophold med Jan Mose og Martin Lee Lauritsen og derfor kom et forventet 2-0 nederlag, så de gled væk fra pengepræmierne.
Bedste hold i ratinggruppen blev overraskende holdet "Death Trap" med AS04 rygmærker ;-) Michael Mikkelsen og Morten Ree med 6 point og 7 matchpoint. På en delt 2-3 plads kom "Zahles Old Boys" med Peter Dürrfeld (Øbro) og Leif Jürgensen (AS04) samt ratingfavorittene "Back from the grave" med Claus Høeg og Flemming Borg (Valby) begge med 6 point og 6 matchpoint. Denne form for hurtigturnering, der igen blev godt ledet af Finn Bonnez og Jacob Prinzlau, er blevet en nykassiker i vores sæsonplan, så der kommer nok en lignende turnering i foråret 2011.
/ Thore 17. okt. 2010
<h2>"Nøddeknækkeren" den 11.okt 2010</h2>
Velkommen til "Nøddeknækkeren" mandag 11.oktober 2010- Kan du lide at løse skakopgaver? Har du lyst til at dyste mod dine klubkammerater? Så mød op i skakmøllen mandag den 11. oktober senest kl. 19.30.
Jacob, Nicklas og Finn vil præsentere jer for en række skakopgaver af forskellig sværhedsgrad. Opgaverne vil blive præsenteret på stort lærred. Der vil være lette,mellemsvære og svære opgaver, og der vil være forskellige betænkningstider til at løse de enkelte opgaver. Æren ved at være bedst og glæden ved at vinde over en klubkammerat er måske størst, men vi supplerer alligevel med få og beskedne præmier! Vi ses!
/ Jacob,Nicklas og Finn
<h2>Hvenekilde holder foredrag d. 6. okt i K41s lokaler</h2>
Klubblads redaktør Bjarne Henriksen har i det seneste klubblad budt velkommen til flere nye medlemmer. Et af de nye medlemmer er et kendt navn, for dem af os der har spillet skak længe, nemlig Jørgen Hvenekilde. Hvenekilde og Bjarne var i en årrække medlemmer af skakklubben Capablanca, som havde åbent dagligt  på Gyldenløvsgade, og den kontakt har de to bevaret, således at Hvenekilde nu er blevet  medlem af AS04. Jørgen Hvenekilde er FM´er dvs. Fide Master, men vittige hoveder som Hvenekilde selv vil af og til kalde titlen "Fidus Mester". Da jeg spillede fodbold i sin tid, fik jeg nogen gange fidusbamsen, som træneren gav til den bedste på holdet, hvad jeg forøvrigt var meget stolt af, så fidus kan bestemt være et + ord. Fidusbamsen var desværre for mig kun til låns indtil næste fodboldkamp, og sådan er verden (+/- skak) så uretfærdig`-´ Der er positivt nyt om Jørgen Hvenekildes skakform. Han vandt ratinggruppe 1. med 5½ af 9 i det stærke felt i Xtracon-turneringen, hvor rigtig mange deltagere var af IM og GM styrke. (<a href="http://www.skovboskakklub.dk/" target="_blank">www.skovboskakklub.dk</a>). Hvenekilde er altså still going strong, og jeg kan igen varmt anbefale klubbens medlemmer at tage til en skakbegivenhed ude i byen. I  K41´s lokaler i Valby holder Jørgen Hvenekilde et skakforedrag onsdag d. 6. oktober kl. 19:00. I indbydelsen på K41´s hjemmeside præsenteres foredraget således: "Løst og fast om skak. Hvordan blive bedre til at spille skak. Personlige oplevelser og partier". Det bliver sikkert en ganske fornøjelig og lærerig aften. Kedelig kan man bestemt ikke sige at FM Hvenekilde er, så søger du en mere fornøjelig vej til at komme i form til holdkampene på, så gå ud og hør dette foredrag. Link til foredrag på ksu: <a href="http://www.ksu.dk/nyheder/visnyhed.aspx?id=833">http://www.ksu.dk/nyheder/visnyhed.aspx?id=833</a>
/ Thore Jensen (30. sept 2010)
<h2>FS inviterer til hurtigskak på Frederiksberg Rådhus</h2>
I forbindelse med at Frederiksberg Skakklub kan fejre sin 75 års fødselsdag, inviterer klubben til en 6-runders hurtigskakturnering, lørdag d. 9. oktober fra kl. 10 -18. Der er gode præmier : 1. præmie 3.000 kr; 2. præmie 2.000 kr. og 3. præmie 1.000 kr. samt ratingpræmier. Det koster 75 kr. at deltage - dog kun 25 kr. for juniorer og pensionister. Tilmelding sker med mail til Dan Andersen: <a href="mailto:danh.andersen@gmail.com">danh.andersen@gmail.com</a>. Indskud indsættes samtidig med tilmelding på FS postgiro konto 1551 3160084 senest torsdag d. 7 okt. Indbydelsen til denne hurtigturnering vises af uransaglige grunde ikke på KSU´s hjemmeside, men kun på DSU´s hjemmeside. Jeg synes godt om stemningen i byens Rådhuse og opfordrer andre i klubben til at deltage i naboklubbens jubilæumsturnering!
/ Thore
<h2>Dansk Skole Skak holdt et flot 50 års jubilæum på Rådhuspladsen</h2>
Solen stod højt på himlen, og der var blandt andet top underholdning med levende brikker foran Københavns Rådhus. I partiet med levende brikker vandt Thorbjørn Bromann over en stærk svensker, så intet kunne spolere den gode stemning. Der var garanteret mange børn på pladsen som fik mere lyst til at spille skak efterfølgende! Jørgen Holmstrøm og Kim Andersen, som sætter juniorskak på programmet i vores lokaler her til efteråret, var der også med plakater med indbydelser.
Juniorskaktræningen starter torsdag d. 23/9 fra 18:00 - 19:00, og klubben bliver forhåbentlig mere levende end længe, når de unge da og de efterfølgende torsdage indtager vores lokaler. Hvis skakspillet vinder flere tilhængere end Jørgen Holmstrøm mødte fra sin tidligere trænergerning på Bornholm vil det være en stor succes. Jørgen fik blandt andet snakket med en ung mand som nu sidder på Bornholms 2. bræt i divisionsturneringen. Måske får klubben om 10 år eller så, en ny mand på 2. bræt, som Jørgen og medtrænere selv har trænet op. En herlig tanke! Der var mange fra klubben denne lørdag på Rådhuspladsen og flere med deres kone og børn. Henrik, Carsten og Thore (ref.) var så heldige at være med i en den planlagte ursimultan mod GM Peter Heine med 47 andre tidligere eller nuværende skoleskakpillere + en borgmester. Peter Heine fik 2 timer og vi andre 30 min. til partiet. Peter Heine vandt simultanen med 39 point og afgav 12 point.
AS04 gav ikke ved dørene og fik uafgjort 1½-1½ mod stormesteren! Vi havde nu også solen i ryggen og hjælp fra supporters undervejs. Jeg og Henrik nød godt af denne støtte mens Carsten, der sad et andet sted, vist klarede Peter Heine selv. Carsten vandt en officer fra stormesteren (wauw!) og kunne hurtigt gå glad omkring, mens Henrik og jeg kom mere lige fra åbningen. Jeg stod godt en overgang, men overså også en del, som stormesteren på 3 sekunder heldigvis heller ikke så, men da jeg tilbød remis i træk 28 var stillingen meget låst med uligefarvede løbere og dronning og tårne
på hver sin banehalvdel. Peter modtog mit remistilbud, men rev ikke armen af mig, som jeg
spøgefuldt sagde at han ville gøre;-)
Henrik havde en spinger og løber mod to løbere i slutspillet, og stillingen burde vist være endt remis. Desværre kunne Peter koncentrere sig mere om de tilbageværende slutspil og samtidig kom Henrik i tidsnød og tabte en bonde. Henrik ærgede sig, men alle i skakklubben vil vel længe huske at vi for først (og måske sidste gang) har spillet lige op mod stormesteren!
Der var som sagt en god stemning under hele jubilæet på Rådhuspladsen, og glæden blev ikke mindre bagefter, hvor der var taler og pandekager ad libitum i landets floteste Rådhus. Skakhilsen fra en halv Heine..
/ Thore
<h2>Eigil Johansen død</h2>
Eigil Johansen, en af AS04s helt store profiler, døde stille og fredfyldt lørdag morgen den 21 august, 94 år. Eigil var æresmedlem af Dansk Skak Union og livet igennem drivkraften i AS04, både som igangsætter og organisator. I 2010 har Eigil været medlem af AS04 i 77 år, hvilket må siges at være rekord, og han har været formand af klubben i 23 år. Ikke mindst skylder klubben Eigil stor tak for at AS04 kan nyde godt af Johannes Gundertoftes Fond, hvilket har sikret klubben en sund økonomi. Eigil Johansen bisættes fra Asminderød kirke i Fredensborg torsdag den 26. august kl. 13. Gamle skakkammerater er meget velkomne, også på Asminderød kro efterfølgende.
Hans datter Birthe fortæller:
Eigil bevarede sin interesse for skakken lige til det sidste, omend hans demens gjorde det svært for ham at følge med. Sofabordet var til stadighed fyldt med skakblade, bøger og gamle notater, som han læste igen og igen. Han fortalte om sine gamle skak-oplevelser lige til det sidste. Eigil blev 94 år og var træt og kunne ikke mere. Han blev i sin seng for 14 dage siden og langsomt tog han afsked med livet. Han bevarede sit humør og sin slagfærdighed lige til det sidste og vi fik den glæde, at følge ham på vej og være hos ham, da han gik bort.
På et tidspunkt kom der en mandlig assistent på plejehjemmet, som blev klar over at Eigil var interesseret i skak. Han fik lov til at spille lidt imod vores far. Første gang vandt han, men derefter var det vores far, der vandt, på trods af stor ihærdighed fra assistentens side. De gamle åbninger og træk kunne vores far stadig trække frem af sin hukommelse, til stor overraskelse for os alle.
Nedenstående fremgår et link til et spændende interview, som Henrik W. Jensen havde med Eigil lige inden Eigel fyldte 80. <a href="http://as04.dk/html/as_eigil.html">http://as04.dk/html/as_eigil.html</a>.
<h2></h2>
<h2>Sol og Sommer (EMT) 5-11. juli</h2>
AS04 er stolt af at kunne kalde Skakmølle sol og sommer turneringen for en stor succes. 17 personer trodsede det gode sommervejr og dukkede op til AS04s lokaler på Frejasgade. Første pladsen gik ikke overraskende til turneringens toprangede deltager Poul Henrik Madsen (rating 2095) fra Tårnby med 6 ud af 7 point. Godt gået og et stort tillykke. Rolf Stig Hansen fra AS04 tog sig af anden pladsen med 5 af 7, mens Dick Sørensen (Tåstrup) og Kim Secher Andersen (AS04) delte 3-4 pladsen med 4½ point. I den 3. ratinggruppe delte 3 personer en 5-8 plads med hver 4 point. Dette førte til fine ratingstigninger for hhv. den 12-årige Oliver Hellum fra BMS, Morten Jørgensen fra Tårnby og AS04s nye medlem Simon Stigbolt Jensen.
<h2>VM matchen</h2>
Vi følger med spænding VM matchen mellem Anand og Topalov. Allerede lørdag vil der være mulighed for at komme i klubben og følge 1. matchparti. Der er rigget op med sofistikeret udstyr og mesterspillere til at lede analyserne. Kom i klubben på lørdag fra kl. 16 og følg med.
/ Thore
<h2>Klubmesterskabet i hurtigskak</h2>
Der var ikke påfaldende mange deltagere til klubbens hurtigskakmesterskab lørdag d. 10 april. Det er ærgeligt at der ikke var flere fra klubben der havde lyst til at deltage, men heldigvis kom der spillere fra andre klubber, så vi blev 10 deltagere. Vinder af turneringen blev Bo Garner, som i de 6 runder afgav to remiser til henholdsvis Thomas Kirknel og Kurt Klifoth. Både Thomas og Kurt havde store gevinstchancer, men så kom deres teknik under pres i slutspillet. Ny AS04-klubmester i hurtigskak blev Kim Andersen, da han havde bedre korrektion end Thore Jensen. Kim fik tillige præmie for at blive den bedst placerede spiller under 1700 i rating.
/ Thore
<h2>DM i Hillerød</h2>
5 ASere deltog i DM i Hillerød: Hans, Jonbert, Møllman og Anders. Anders blev flot danmarksmester i gruppe 7B med 5½/7 mens de øvrige sluttede nogenlunde på forventet score. De nærmere detaljer må deltagerne selv berette om i klubbladet.
<h2>Klubmesterskabet</h2>
Thore Jensen blev fortjent klubmester med 5½/7. Thore afgav de 1½ point til Amager, nemlig remis mod Arne Møller og tab til John Holm Nielsen. John tabte selv i sidste runde til Knud Larsen fra Frederiksberg, hvilket betød at Knud og John delte 2. pladsen.
<h2>Holdskak</h2>
1. holdet fik en 2. plads i 2. division og 350 kr til et skakur. 2. holdet klarede ikke skærene i 1. række og rykkede ned  mens 3. holdet efter 6 sejre i 3. række rykker op i 2. række.
