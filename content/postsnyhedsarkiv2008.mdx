---
slug: nyhedsarkiv2008
title: Nyhedsarkiv2008
date: 2012-12-08
author: kimsecher
tags:
  - nyhedsarkiv
---
<h2>Juleafslutning (14.12.08)</h2>
Juleafslutning for alle medlemmer af AS04 og KS og almindeligt interesserede. Torsdag den 18. kl. 19:30 er den sidste skakaften i året. Vi markerer med <a href="http://da.wikipedia.org/wiki/Gl%F8gg">glögg</a> med et pift, <a href="http://da.wikipedia.org/wiki/Pebern%F8dder">pebernødder</a> og forskellige <a href="http://en.wikipedia.org/wiki/Chess_problem">skaknødder</a>. Der er opgaver med flaske- og bogpræmier. Der spilles julelyn - måske med ekstra forhindringer. Vi ses.
<h2>Holdskak (13.12.08)</h2>
Både første og andetholdet går ind i det nye år på førstepladsen i deres gruppe! Tredieholdet forrest blandt dem der allerede har mødt oversidderen, så det kan ikke være meget bedre. Tillykke til alle hold og reserver. Se mere statistik og stillinger via holdsiden.
<h2>Skalpejagt (06.12.08)</h2>
1.halvdel af sæsonens skalpejagt er slut. 10 spillere valgte at deltage denne aften. Den førende Niels-Peter var ikke blandt deltagerne. Ikke desto mindre lykkedes det ham at bevare 1.pladsen med 112 skalpepoint. Nr. 2 Hans Larsen var tæt på at indhente ham men plus 3 skalpepoint og iat 111 rakte kun til 2.pladsen. Jakob Woge som før denne aften havde 106p ville også kæmpe med om præmierne. Jakob måtte dog sande at selv om 3,5/5 er nogenlunde, så koster det når man som m-spiller blot får remis mod en gr.2 eller gr.3 spiller. Aftenens høst for Jakob var minus 1. Dermed var vejen banet for to debutanter. Asger Jeppesen og Morten Ree. Begge snuppede 6 skalpepoint og delte 3.pladsen. Samtidig blev de aftenens vindere og kunne derfor vælge en bog blandt Hans Larsens bogpræmier. Tillykke til præmietagerne. Dette var 1.halvdel af skalpejagten. 2.halvdel starter i det nye år. Der vil blive 4-5 runder i perioden januar-april. (KS/Finn Bonnez)
<h2>Første EMT turnering i Frejasgade (05.10.08)</h2>
I morgen kl. 19 starter den første koordinerede turnering i de nye lokaler i Frejasgade. Den blev iøvrigt suverænt vundet af Dr. Woge.
<h2>Åbningsreception i Frejasgade (30.09.08)</h2>
AS og KS nye lokaler på hjørnet af Frejasgade og Thorsgade er nu så klar at vi kan vise dem frem. Kom til reception på torsdag kl. 19.04 og se de nye lokaler. Klubben byder på snacks og drikkevarer. Der mangler stadig lidt småting, men der er klar til alle de aktiviteter der starter i næste uge. Blandt andet koordineret turnering og skalpejagt.
<h2>Nye lokaler i Frejasgade (23.09.08)</h2>
Så er vi flyttet! <a href="http://www.findvej.dk/?address=M%F8llegade3&amp;zip=2200&amp;daddress=Frejasgade14&amp;dzip=2200">Vejviser til de nye lokaler.</a> Der er åbningsreception torsdag 2. oktober og den første turnering i de nye lokaler er en 7. runders efterårsturnering på mandage startende d. 6. oktober.
<h2>1. Holdet forstærket på førstebrættet (01.03.08)</h2>
Førsteholdet er i denne sæson blevet forstærket bl.a på førstebræt med Mads Smith Hansen, som har fået lyst til at spille igen. Foreløbig har Mads scoret 4½/5 (remis mod IM Kristiansen), et kandidatresultet og en præstationsrating på 2633! I morgen spiller førsteholdet ude mod bundproppen Frederikssund.
<h2>Serverflytning (10.02.08)</h2>
Der er sket lidt omlægninger på serveren, så hav lidt tålmodighed hvis der er døde links eller lignende. Brugere med AS04 mailadresser henvises til den nye webmail.
<h2>Fransk temaskak i Skakmøllen</h2>
Mandag 28/1 kl 19 arrangerer AS04 temaskak i Skakmøllen. Anders Sønderby introducerer Winawer-varianten i fransk (1.e4 e6 2.d5 Sc3 3.Lb4) der går for at være sorts skarpeste svar på fransk. Efter en kort introduktion til ideer og varianter vil der være lynturnering med temaåbningen.
<h2>Juleafslutning (07.01.08)</h2>
Med højt humør, æbleskiver og gløgg blev juleafslutningen i Møllegade en rar afslutning på året. Der blev spillet parskak med 7 hold, hvor den ene var "hjernen" der f.eks. sagde: springer; hvorefter holdkammeraten "hånden" så udførte et springertræk. Et spændende opløb mellem Tomas/Eugen og Anders Sønderby/Allan resulterede i at sidstnævnte par akkurat vandt turneringen. Klubben gav 2 gode flasker rødvin til vinderholdet.
