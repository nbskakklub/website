---
title: Resultater fra Nørrebros Hurtigskakturnering 30. marts
date: 2015-04-11
author: admin
tags:
  - nyhedsarkiv
---

Flere mesterspillere og juniorspillere fandt vej til Nørrebro Skakklubs Hurtigskakturnering mandag d. 30 marts. Jacob Brorsen (BMS) og Niels Christian Kragh (K41) delte 1. pladsen med 4,5p / 5. Nørrebro's juniorer tog dog i den grad kampen op! Ikke mindst vores unge håb Andreas Skovgaard. Trods tab i første runde vandt han de resterende 4 - bl.a. over de 2 stærke hurtigskakspillere, Henrik Andersson (1776) og Jesper Mussaeus (1904). Ydermere havde han fortjent at vinde i første runde mod Finn Bonnez (1933). Finn stod rigtig skidt undervejs, men Andreas fik "gummiarm" og Finn fik snoet sig ud af problemerne.  Med hele 4 point vandt Andreas ratinggruppen for under 1900 foran Jan Nielsen og Peter Stuhr. Tvillingebror, Emil Skovgaard samt Kishichiro Kræmmer klarede sig også fornemt og sikrede sig de bedste placeringer i juniorgruppen, da Andreas som sagt tog sig af 1. pladsen i ratinggruppen.
