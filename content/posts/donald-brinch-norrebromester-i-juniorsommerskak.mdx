---
title: "Donald Brinch Nørrebromester i Juniorsommerskak"
author: "admin"
date: "2013-06-08"
tags: 
  - "nyhedsarkiv"
  - "juniornyt"
  - "seneste-nyt"
---

For 3. år i træk blev der afholdt Juniorsommerskak i vores lokaler på Frejasgade og endnu engang blev det en stor succes. De 19 deltagere blev inden start delt i en Mester-, Basis- og en Begyndergruppe, men som noget nyt blev runderne afholdt efter Monrad systemet med mange kampe på tværs af grupperne. Årets vinder blev Donald Brinch fra Greve Skakklub med 5½ af 6. Dermed gentog Donald bedriften fra 2012, mens 2011-vinderen, Samuel Heine tog sig af 2. pladsen. Emmet Smith og Andreas Skovgaard delte 3. pladsen i mestergruppen.

I Basisgruppen vandt Vladimir Andersen fra Taastrup Skakforening suverænt med 4½ af 6. Ellers var der tale om en meget lige gruppe med fire personer om at dele 2. pladsen med 3 point hver (Lotte Dyndgaard, Silas Høyerp, Olliver Watts og Mads Falkenberg).

I begyndergruppen tog Niklas Sørensen sig af 1. pladsen med hele 4 af 6. Det var særlig flot da det var hans første turnering. På en delt 2. plads kom Lasse Sørensen og Alexander Malakians, som også netop er startet i Nørrebro Skakklub med 3 point.

Tak til de mange deltagere. Vi håber at se jer igen næste år :o

/ Kim, Thore og Henrik
