---
title: U-DM 2015 til København
date: 2015-02-10
author: admin
tags:
  - nyhedsarkiv
  - junior
---

Et godt initiativ fra Amager & Nørrebro Skakklub om at holde Ungdoms-DM 2015 i København er blevet virkelighed! Jeg håber vores juniorer vil tage godt imod tilbuddet, og tilmelde sig i stor stil, når indbydelsen bliver lagt på DSUs hjemmeside. Reserver altså denne weekend til det store stævne! Peder Lykke Skolen vil danne rammerne for arrangementet, og denne flotte et-plan-skole først på Amager, skulle give deltagerne de bedste rammer for et godt skakmiljø, måske med livekommentering, men i hvert fald med livedækning af topbrætterne i hele weekenden d. 2-4. oktober. Vi skønner at omkring 130 deltagere eller flere vil værdsætte at U-DM for første gang har hjemsted i København. / Thore
