---
title: "Nyt fra Juniorfronten"
slug: "2769-2"
author: "admin"
date: "2017-10-08"
tags: 
  - "juniornyt"
---

Nørrebros juniorer har været ualmindelig aktive her på det seneste, til stor glæde for klubbens juniortrænere. Det er dejligt at følge deres individuelle udvikling, deres høje ambitionsniveau og det stærke kammeratskab.

Som forberedelse på sæsonen deltog otte Nørrebro juniorer i **Tjeles Sommerlejr**   http://skaklejr.dk/. Det er en fantastisk mulighed for at kombinere skak og leg. Blandt de forskellige aktiviteter stod den på  fodbold, bordtennis, vandkamp, tur til Djurs Sommerland, simultanskak mod GM Mads Andersen, mm. Fedt at så mange fra klubben tog en uge ud af kalenderen for at deltage i sommerlejren. Vi håber, at mindst ligeså mange har lyst til at deltage næste sommer.

## **Det Åbne Skånske Skoleskakmesterskab, Helsingborg**

Lørdag d. 16. september sendte Nørrebro syv infanterister i krig for at tilbageerobre Skåne. Der var nemlig indbudt til **Det Åbne Skånske Skoleskakmesterskab i Helsingborg** og alle vores drenge kom helskindet hjem med pokaler i bytte!

![](/images/ForanRådhuset.jpg)

![](/images/ForbededelseTilKamp-1024x683.jpg)

**Guld** til Hannibal, **sølv** til **Lukas** og **bronze** til **Noah** samt pokaler til Daniel, Robert, Milan og Emil for flotte pointscorer i deres grupper!

Tak til Milans og Daniels mødre for at oprette en Facebook gruppe for Nørrebros forældre - og en særlig tak til Emils mor, som tog flere hundrede billeder fra turen og turneringen. Hun er en fantastisk fotograf og mange af disse billeder er oploadet på Facebook siden: https://www.facebook.com/groups/236553840202620/

## **Nørrebro Junior Weekend EMT**

Ugen efter vores tur over sundet indbød Nørrebro Skakklub til **Nørrebros første** **Junior Weekend EMT** i vores lokaler (23-24 september). 23 juniorer, valgte at bruge en del af deres weekend rigtigt fornuftigt på at spille med i turneringen. Betænkningstiden var hele 1 time plus 5 sekunder per træk per spiller. Der blev uddelt slikposer, frugt og saftevand til børnene og pengepræmierne var ekstra høje, grundet en stor donation fra et elsket medlem, som gerne vil være anonym.

Spillerne blev inddelt i fire grupper og to klubmedlemmer vandt 1.præmien Zeeshan i gruppe 3 og Milan i gruppe 4 - Anton fra Amager tog sig af 1.præmien i gruppe 2 og i gruppe 1 var det formstærke **Paulius Meskenas** fra Køge der scorede 1. præmien (800 kr.).

![](/images/VindernefraMestergruppen-1024x683.jpg) ![](/images/mestergruppen-1024x683.jpg) ![](/images/Gruppe2-1024x683.jpg)

Turneringen var en stor succes med et meget højt spilleniveau. Tillykke til hovedpræmievinderne. Og især tak til Finn, Thore, Kim, Michael og den anonyme donator. [https://turnering.skak.dk/TournamentActive/Details…](https://l.facebook.com/l.php?u=http%3A%2F%2Fturnering.skak.dk%2FTournamentActive%2FDetails%3FtourId%3D24458&h=ATPu_hx-4tCbfvm4npEmVbnFcbYACIrF1bF0SBPkvz5yqOIT91HItHxw4jXy5h1xkUWO3biGf5PtSVD0rp6V5X0LvLRFwOW6s-CeWfQTPx2AXvy_sEw8lhPSeZCh45JsncZDtuPLZwn8sZy7WKCwTzQjOlAIdh-Xd5yxdwHB35hjNhdqjZV_it-C1kRaFUqS4Q0S3F0vvVp5Zj_bZ_x4JU0zITPRzITrstA9dGmccl57NeD2HckmKNyvvDZEpujEYpBMxh2kJky3VU0I4hU2BP6DxEj7plkKYPm8Wno)

Billeder fra turneringen er lagt på vores Facebook side https://www.facebook.com/NorrebroSkakklub/

## **Ungdoms DM**

**Ungdoms DM** blev i år afviklet i dagene 6-8 oktober i **Skanderborg**. Nørrebro havde igen i år sendt en større delegation af sted for at vise vores farver. Det blev bl.a. til 2 gange **guld** til henholdsvis **Elin Wu** (5p/7) - for pigerne - og **Andreas Philip Cort Maleeva Hansen** (6½p/7) i den blandede U8 gruppe og **sølv** til **Noah Wahlgreen** i U10 gruppen med 6p/7.

6-årige Elin har virkelig imponeret til træning og vi har store forventninger til hendes fremtidige udvikling. Det samme gælder for Andreas, som i år har fået lov til at spille 8. bræt for 4. holdet. Noah har også været særligt turneringsaktiv her i efteråret foruden at deltage i BMS' elite-skaktræning om mandagen. Det har indtil videre resulteret i +266 point på ratingkontoen siden nytår. Imponerende! Stor tillykke til vores 3 pokalvindere og tak til Andreas & Emil Skovgaard (begge 2½p/5), Lukas (3p/7), William (4½p/7  -> 5. plads), Valdemar (4p/7), Hannibal (4p/7) og Zeeshan (3p/7), for en godkendt indsats i årets U-DM.

Resultater fra turneringen (slutstillingen) kan findes på http://skanderborgskakklub.dk/?page\_id=990

![](/images/Elin3.jpg)

![](/images/Andreas3.jpg)

![](/images/AndreasGuld-1024x683.jpg) ![](/images/Elinvinder-1024x683.jpg) ![](/images/NoahSølv-1024x683.jpg)

Der er lagt flere billeder fra turneringen af vores juniorer ud på vores Facebook side for Nørrebros Forældre. / Kim
