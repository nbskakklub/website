---
title: "Kim S. Andersen er blevet formand"
slug: "kim-s-andersen-er-blevet-fm"
author: "admin"
date: "2015-04-25"
tags: 
  - "seneste-nyt"
---

På den fornyelige afsluttede generalforsamling blev Kim S. Andersen valgt som ny Formand for klubben, uden modkandidater - Kim er dermed den yngste Formand i klubbens historie. Kim bidrager også til med at være assisterende juniortræner og Webmaster på klubbens hjemmeside. Udover dette, har Kim også i forvejen siddet i bestyrelsen i flere år (AS04 og Nørrebro), så Kim har altså et godt indblik i hvad det drejer sig om. Thore valgte at gå af Formandsposten, efter mange års suveræn tro tjeneste, både i AS04 og nu i Nørrebro. Thore bliver heldigvis stadig siddende i bestyrelsen og mon ikke at Kim får en masse gode fif af den tidligere og meget erfarne Formand. Thore fortsætter med at være direktør for klubbens junior-afdeling, til stor glæde for børnene, forældrene, klubbens / skakkens fremtid og ikke mindst for Thore selv. Thomas Kirknel har valgt at stoppe i bestyrelsen på grund af manglende tid og kan derfor ikke levere varen 100% - derudover har han planer om at flytte til USA i efteråret. Thomas' bestyrelsessæde er nu i trygge hænder givet videre til Peter Wieth-Klitgaard. Finn Bonnez har meget velfortjent fået et Hæderstegn og er dermed skrevet ind i KSUs "H.O.F" (Hall Of Fame ). Finn har siden 1987 været kaserer i KS og i Nørrebro og udover dette har Finn været med til at arrangere en masse turneringer og gør det fortsat i samarbejde med Jacob Printzlau - det er vi rigtige mange medlemmer af klubben der synes godt om og helt sikkert en masse andre af de øvrige DSU-medlemmer. Bent Vestergaard har både vundet klubmesterskabet i langsomskak og i hurtigskak 2015 - en helt utrolig bedrift og det bliver spændende at følge om Bent også formår at vinde klubmesterskabet i lynskak - så vanker der nemlig et års gratis medlemskab af klubben... God weekend! / Michael R. Olsen
