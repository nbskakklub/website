---
title: "Peter Wieth Nørrebro Klubmester 2017"
slug: "peter-wieth-norrebro-klubmester-2017"
author: "kimsecher"
date: "2017-03-28"
tags: 
  - "seneste-nyt"
---

Klubbens nye assisterende elite juniortræner, Peter Wieth, sikrede sin indgravering på klubbens mest eftertragtede pokal da han vandt Nørrebro Klubmesterskabet 2017. Hans nærmeste rival til titlen i den lukkede mesterskabsgruppe var Thomas Kirknel, som før sidste runde og deres indbyrdes opgør havde samme point score 3½/4. Det stod dog klart inden kampen at Peter ville tage titlen ved remis pga. bedre korrektion. Efter en lang og hård dyst kunne han skrive ½-½ på resultatkortet og dermed lade sig hylde som klubmester. Et velfortjent tillykke til Peter!
