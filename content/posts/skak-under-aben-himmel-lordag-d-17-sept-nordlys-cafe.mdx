---
title: "Skak under åben himmel lørdag d. 17.sept (Nordlys Café)"
slug: "skak-under-aben-himmel-lordag-d-17-sept-nordlys-cafe"
author: "kimsecher"
date: "2016-09-08"
tags: 
  - "invitationer"
---

Nørrebro Skakklub inviterer til hurtigskakturnering incl. frokost! Lørdag 17.sept. fremmøde mellem kl. 9.45 og 10.00. Det foregår på **Nordlys Café og Spisehus**, **Melchiors Plads 3** 2100 Kbh. Ø. Tæt ved Nordre Frihavnsgade. Bus 3A holder næsten ud for, og det er i gåafstand til Nordhavn station. Turneringen foregår udendørs. (I tilfælde af dårligt vejr, griber vi til plan B og rykker indendørs). Der spilles **6 runder hurtigskak** i een stor monradgruppe. 20 min. pr. spiller pr. parti. Mellem 3. og 4. runde (ca. kl. 13-14) er der frokostpause. Præmieoverrækkelse forventes ca. kl. 17.00. I frokostpausen serverer Café Nordlys en frokostplatte samt 1 øl eller vand. Platten indeholder: Røget færøsk laks med syltet fennikel, rilette af varmrøget ørred, fasanterrine med sennepsoliven, Serranoskine med sauerkraut, ost, økologisk brød og smør Deltagerpris kr. 200,- (incl. frokost) betales før 1.runde. Kr.100,- pr. deltager går til præmier. Der forventes at være ratingpræmier afhængigt af deltagerantal. Under turneringen kan der på caféen købes bl.a. øl,vand,kaffe mm. Deltagere i turneringen får 10% rabat. Forventet max. på 24 deltagere. Tilmelding sker på [www.skak.dk](https://turnering.skak.dk/TournamentActive/Details?tourId=23766) eller ved personligt fremmøde på dagen 09.45-10.00. Blandt dem som har tilmeldt sig senest torsdag 15.sept. trækkes lod om en gratis frokostplatte (værdi 100,-) Yderligere opl. kontakt Finn Bonnez f\_bonnez@post9.tele.dk Vel mødt! Nørrebro Skakklub
