---
title: "Deltag i København Open i skoleskak (søndag d. 23 marts) og feriecamp i vinterferien"
slug: "deltag-i-kobenhavn-open-i-skoleskak-sondag-d-23-marts-og-feriecamp-i-vinterferien"
author: "admin"
date: "2014-01-28"
tags: 
  - "juniornyt"
---

Hej skak-venner Her er årets første skak-nyhedsbrev (fra Henrik) med diverse tilbud om skak for børn og unge. Deltag i København Open i skoleskak søndag den 23. marts Københavns Skoleskak inviterer til det store forårsarrangement _København Open i skoleskak_ søndag den 23. marts kl. 9.30-16.00 i flotte rammer på Frederiksberg Rådhus. Alle børn og unge uanset spillestyrke kan deltage i turneringen, og alle voksne er velkomne i det hyggelige café- og forældremiljø. For absolut begyndere er der en Skak for sjov-gruppe, som slutter kl. 12.30. Det koster pr. barn 50 kr., som betales ved indskrivningen. Læs mere på [www.kbhopenskoleskak.dk](http://www.kbhopenskoleskak.dk/) og tilmeld på [http://kbhskoleskak.dk/wordpress/kbhopen2014/ Skoleskakledere og andre, der vil gøre PR for arrangementet, må hellere end gerne printe den flyer, som ligger i PDF-format på](http://kbhskoleskak.dk/wordpress/kbhopen2014/) [http://www.kbhopenskoleskak.dk/invitation.html](http://www.kbhopenskoleskak.dk/invitation.html) - eller flyeren kan hentes gratis i skak-butikken _Bedre til skak_, Hostrupsvej 8, kld., se [butikkens åbningstid](http://bedretilskak.dk/abningstide/).

**Feriecamps med skak i skolernes vinterferie** Nørrebro Skakklub og _Skak for sjov_ står i vinterferien for skak-arrangementer i København. Alle skak-glade børn er velkomne mandag den 10. februar til og med fredag den 14. februar - eller blot de dage og tidspunkter, hvor det er muligt. Tilmelding er ikke nødvendig - mød op og spil med! Kl. 12-14 er det på Indre Nørrebro i et telt på Blågårds plads (alternativt i Støberiet på etagen over biblioteket). Kl. 14-16 er det i Osramhuset, Valhalsgade 4, Nørrebro. Kl. 16-18 er det i Klub Bispebjerg, Smedtoften 12.

**Ledige pladser på skak-hold på Hostrupsvej** I skak-butikken på Hostrupsvej 8, Frederiksberg, bliver der trænet og spillet skak på fem hold – for begyndere, de bedre og de bedste. Der er stadige ledige pladser - læs mere og se mulighed for tilmelding på [www.skakforsjov.dk](http://www.skakforsjov.dk/) [](http://www.skakforsjov.dk/) [Mange hilsner](http://www.skakforsjov.dk/) Henrik
