---
title: "Over 500 brikker i spil til sommerskak for børn"
author: "admin"
date: "2014-06-23"
tags: 
  - "juniornyt"
  - "seneste-nyt"
---

Nørrebro Skakklubs hyggelige lokaler i Frejasgade har normalt plads til 16 skakspil. Men lørdag den 21. juni måtte turneringsledelsen gøre en undtagelse for at finde plads til ekstra spil, fordi tilslutningen til klubbens sommerskak-turnering var overvældende. 36 børn og unge dystede således med i alt 576 skakbrikker. Mestergruppen blev vundet af Emil Skovgaard, mens Andreas Skovgaard og Sanshiro Kræmmer delte andenpladsen. Alle tre drenge spiller i det daglige i Nørrebro Skakklub og er blot 10-11 år. En meget flot præstation af de lokale helte. I basisgruppen, som er niveauet mellem mestergruppen og begyndergruppen, vandt Mads Falkenberg fra Tåstrup Skakforening. Niklas Sørensen, Nørrebro, blev nr. 2 og Hannibal Jaques, Nørrebro, opnåede en tredjeplads. Begyndergruppen havde gæster på de tre første pladser. 1. Magnus Sidor, Køge Skakklub. 2. Theo Stage-Steffensen (også fra Køge) og 3. Jonas Falkenberg, Tåstrup Skakforening. Det er fjerde sommer i træk, at Nørrebro Skakklub arrangerer turnering for børn og unge. Den store interesse for at deltage kan betyde, at klubben til næste år må finde større lokaler i byen til arrangementet. Mange hilsner Henrik, Thore og Kim

![sommerskak1](/images/sommerskak1-300x179.jpg) ![juniorskak4](/images/juniorskak4-300x201.jpg) ![juniorskak6](/images/juniorskak6-300x212.jpg)

![juniorskak5](/images/juniorskak5-300x164.jpg) ![juniorskak8](/images/juniorskak8-300x173.jpg) ![juniorskak13](/images/juniorskak13-300x262.jpg) ![juniorskak9](/images/juniorskak9-300x152.jpg)![juniorskak7](/images/juniorskak7-300x140.jpg)![juniorskak14](/images/juniorskak14-300x178.jpg)

![juniorskak11](/images/juniorskak11-300x219.jpg) ![juniorskak10](/images/juniorskak10-300x208.jpg) ![juniorskak15](/images/juniorskak15-300x225.jpg)

![juniorskak16](/images/juniorskak16-236x300.jpg)
