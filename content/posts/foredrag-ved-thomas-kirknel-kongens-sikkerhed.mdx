---
title: "Foredrag ved Thomas Kirknel: Kongens Sikkerhed"
author: "admin"
date: "2014-11-28"
tags: 
  - "invitationer"
---

Kongelig sikkerhed, 4. december kl 19:15

Sidste turnering kæmpede de førende skak computere mod hinanden I ”TCEC season 6” det var med forudbestemte åbninger og fuld adgang til slutspils databaserne. Der var mange positionelle og fantastiske partier og vi så flere hvor Kodomo viste klasse med flere partier hvor den udnyttede at spille mod den dårlige løber. Senere blev den total udraderet af Stockfish i en 64 partiers superfinale.

Den igangværende TCEC season 7 er lavet uden åbningsbog og uden slutspils database. Jeg forventede at se endnu mere positionelt spil af regnemaskinerne, men nej. Vi er vendt tilbage til dynamik og aktivitet på bekostning af det positionelle spil. Forskellen mellem top og resten af feltet er at Stockfish og Kodomo søger de mindste svagheder omkring modstanderes konge. Det er meget imponerende og lærerigt at se hvordan de piller programmer med over 3000+ i ELO total fra hinanden.

Jeg har udvalgt de bedste eksempler på kongeangreb og vil gå dem igennem.

Der er meget at lære og nyde. / Thomas
