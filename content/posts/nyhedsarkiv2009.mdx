---
title: "Nyhedsarkiv2009"
slug: "nyhedsarkiv2009"
author: "kimsecher"
date: "2012-12-09"
tags: 
  - "nyhedsarkiv"
---

## Venskabsmatch (21.11.09)

Venskabmatchen endte uafgjort 14-14 og ingen gik sultne eller tørstige hjem.

## Venskabsmatch (31.10.09)

Som det fremgår af kalenderen er der torsdags den 19. igen venskabsmatch AS/KS mod Amager/Frederiksberg. Der spilles 2 hurtigpartier og i pausen serveres der formandens legendariske [Chili con Carn](http://en.wikipedia.org/wiki/Chili_con_carne)e. Vi mangler stadig et par spillere så henvend dig snarest til formanden eller i klubben hvis du vil spille den dag.

## Amagermesterskabet (28.10.09)

Flere AS'ere deltog i år i Amagermesterskabet, som jo også er en del af den fælles EMT Grand Prix. Mesterskabet blev meget fint vundet af vores egen Thore Jensen som kun afgav 2 remiser. Også Hans Larsen og Erik Møllmann gjorde det godt med scorer over deres forventede.

## Fuldt hus i Skakmøllen (27.10.09)

Ved lørdagens (24.10.09) hurtigskak for 2-mands hold var hver en stol i turneringslokalet besat - 32 deltagere ialt. Arrangementet forløb som vanligt i god ro og orden. Alle virkede til at hygge sig. Undervejs lykkedes det Morten Ree at få gennet alle udenfor så et gruppebillede kunne tages. 11 af deltagere var fra AS04 og KS, men det var nu gæsterne som løb med præmierne. De tre højest-seedede hold var simpelthen en klasse bedre end de øvrige. Spøjse navne som "Lån mig en ged" og "Kend en ko" tog sig af 1. og 2. præmierne. Bedst placerede hold med AS04 spillere blev "The Beatles 2" som havde Thore Jensen på 1.bræt og brormand Stig Jensen på 2.bræt.

## Resultater 2-mands hold hurtigskak (10.106.09)

"Bestyrelsen" vandt hurtigturneringen for 2-mandshold.

## Holdskak (15.03.09)

Ingen af vores 3 hold var for alvor med i kampen om oprykning. 2. og 3. holdet sluttede begge på en 3. plads hhv. 5 og 12½ point efter vinderne. Førsteholdet var faktisk i alvorlig nedrykningsfare, blandt andet på grund af kraftig mandefald i de sidste runder. Men med en heroisk indsats sluttede de et point over nedrykningsstregen.

## AMS, AS04, KS Grand Prix Serie (11.03.09)

GP-puljen kommer til udbetaling ved udgangen af 2009 i form af tre præmier kr. 700 , 500 og 300. Præmierne udbetales til de tre spillere som har opnået flest GP-point. Ved ligestilling deles præmien. GP-point opnåes ved at deltage i een eller flere EMT-er arrangeret af de tre klubber (Amager, AS04,KS) i løbet af 2009. Regler for opnåelse af GP-point: Deltagelse i en GP-turnering giver 1 GP-point, dertil tillægges antal opnåede point. Eksempel; En spiller deltager i to GP-turneringer og scorer 2,5p i den ene og 5,5p i den anden. Det giver 3,5 GP-point og 6,5 GP-point , ialt 10 GP-point.

## Venskabsmatchen (26.01.09)

Venskabsmatchen AS/KS mod Amager/FS blev en stor succes. Over 16 brætter vandt hjemmeholdet 17½-13½ (forklaring og individuelle resultater følger). Formanden fremtryllede en stor gryde [Chili con carne](http://da.wikipedia.org/wiki/Chili_con_carne) som spillerne hurtigt fortærede sammen med øl og vin. Mætte og tilfredse var den generelle stemning at det må vi gøre igen en anden gang.
