---
title: "Fra Talenter til Triumfer"
author: "admin"
date: "2018-05-22"
tags: 
  - "juniornyt"
---

Nørrebros juniortalenter har haft et fantastisk forår med stor turnerings-aktivitet og masser af triumfer. Det er således på sin plads, at opsummere nogle af de flotte hold-resultater og enkeltmandsbedrifter.

**Juniorholdturneringen** I Sjællands **juniorholdturnering** blev det i år til sølv for Brobizz 1 - kun et enkelt point fra guldet, som i år gik til de sorte riddere fra Køge (Black Knights). Vi har ellers vundet denne turnering 3 år i træk, men blev i år ekstra hårdt ramt af reglen om ikke at måtte bruge spillere, som har overgået 1600 i rating.  Vores 2. og 3. junior-hold klarede sig også ganske hæderligt i juniorholdturneringen og det var ganske synligt for Thore og jeg, at der i det seneste års tid er sket en stor fremgang blandt vores junior-talenter.

![](/images/Sølv-i-junior-holdturneringen.jpg)

Sølv-vinderne fra Junior-holdturingen: Andreas , William, Daniel Tuk og Lukas. 14. april 2018 Fotograf: Lasse Hartsø Jarlskov 

**DM i Skoleskak** Efter en nervepirrende weekend ved **DM i skoleskak for hold**, som blev afholdt d. 21-22 april på en skole i Nykøbing Falster, kunne **"Frederiksbergs Konger"** kalde sig DANMARKSMESTER for femte gang.  Det blev til 27½p og 2 point mere end rivalerne fra Køge Privatskole i A-rækken. I alt deltog over 200 skolebørn i turneringen.

Det bliver spændende at høre, hvilket skandinavisk land, som skal blive vært for Nordisk Mesterskab til september.

![](/images/FrederiksbergKonger.jpg) Guld-drengene fra Skolen fra Nyelandsvej (alle Nørrebro Skakklub): Sanshiro, Emil, Kishichiro og Andreas.  
Fotograf:  Lars Christian Kræmmer.  22 april 2018

 

Nørrebro var også fint repræsenteret i B-rækken med Andreas- og Daniel Cort Hansen som spillede for Trænegårdsskolen. Også her blev det til guld - denne gang med hele 15 point ned til den nærmeste forfølger! Godt gået drenge og kæmpe tillykke.

 

**København Open i Skoleskak** Nørrebro sendte igen i år en større delegation af sted til København Open i skoleskak, som er årets store flagskib for Københavns Skoleskak og Henrik Andersens skak-forening - Skak for Sjov. Turneringen blev spillet lørdag den 5. maj og havde deltagerrekord med 270 børn. Traditionen tro foregik det i flotte rammer på Frederiksberg Rådhus, og ca. 1.000 skakglade børn, forældre og bedsteforældre var forbi rådhuset.

Som tidligere vinder af turneringen, var Lukas i år udpeget til turnerings-medhjælper for begyndergrupperne. Her ses han sammen med hans søster, Leia Iskos, som i år stillede op for første gang i en begyndergruppe.

![](/images/LukasogsøsterTurneringsKoordinator-200x300.jpeg) Lukas Iskos og hans søster Leia

![](/images/Hannibal5plads-200x300.jpeg) Hannibal J Valeur

![](/images/Milan1plads-200x300.jpeg) Milan Frost

 

![](/images/Christian-og-Elin-170x300.jpeg) Christian Derlich og Elin Wu

![](/images/Daniel-Cort-Hansen-300x200.jpeg) Daniel Cort Hansen

 

Nørrebros største håb i årets mestergruppen var Hannibal, som med 5p endte på en delt 4-6 plads - kun ½ point efter vinderne. Det var absolut en godkendt præstation, når man ellers ser på nogle af de navne som i sidste øjeblik havde fundet vej til turneringen - herunder Casper Liu (BMS), Paul Meskenas (Køge), Silas Høyerrup, Jeppe Falkesgaard (Brønshøj) og turneringsvinderen, Mikkel Mejlvang (Rønne).

Foruden Hannibal, tog Robert Gramkow, Oliver Wu og Daniel Tuk udfordringen op i Mestergruppen med flotte resultater til følge.  Derudover havde to yderst talentfulde nye klubmedlemmer, Jens-Corneliu Nikolaj Cazacu Hansen og Neo Gottlieb fundet vej til Mestergruppen - dog i denne omgang repræsenteret af Henrik Andersens "Skak for Sjov" Skakforening. Dejligt når Henrik kan sende så lovende talenter direkte videre fra sin "talent-fabrik" til vores elite-træning om tirsdagen!

Nørrebros juniorer gjorde dog særlig god reklame for klubben i basisgrupperne. Det blev bl.a. til guld-pokaler til Milan Frost (6/7), Elin Wu (7/7) og Zeeshan Kustagi (7/7) samt sølv til Daniel Cort Hansen (5/7).  Endelig viste to af klubbens nye begyndere Christian Derlich og Arthur Hejn gode takter. Christian fik en 4. plads i sin basisgruppe, mens Arthur vandt sin begyndergruppe med maksimum-point!

![](/images/HannibalmodBorgmesteren-300x200.jpeg) Hannibal mod Frederiksbergs borgmester

![](/images/ZeeshanFrederiksberg-300x200.jpeg) Zeeshan Kustagi

![](/images/RobertFrederiksberg-300x200.jpeg) Robert Gramkow i rødt

Fotograf Cara O’Driscoll  (Andreas og Emils mor) 5. maj 2018

**Kronborg Turneringen**

Udover de allerede nævnte turneringer har vores juniorer været særdeles aktive her i foråret. Jeg beklager, at jeg ikke har det fulde overblik, men resultaterne fra Kronborg turneringen er dog i sig selv ganske imponerende, så lad os afslutte med dette og lad os håbe på fortsatte triumfer fra vores mange talenter:

JUNIOR KRONBORG MASTER 2018 Gr 1:  Andreas Philip Cort Maleeva Hansen  4½p, 1 plads; Daniel Tuk Hartsø Jarlskov 3½p  3. plads. Gr 2: Zeeshan Kustagi 4p 1 plads

KRONBORG CHESS OPEN 2018 K4:  William Østergaard-Nielsen 6½p, 1 plads

/ Kim og Thore, Nørrebros stolte juniortrænere.
