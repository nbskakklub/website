---
title: "De Åbne Skånske Skoleskakmesterskaber og Holbæk Løvfald"
slug: "de-abne-skanske-skoleskakmesterskaber-og-holbaek-lovfald"
author: "admin"
date: "2018-09-18"
tags: 
  - "juniornyt"
---

Igen i år sendte Nørrebro en delegation over sundet for at deltage i de Åbne Skånske Skoleskakmesterskaber, som blev afholdt lørdag den 15. september på Olympiaskolen i Helsingborg. Vi havde en fantastisk hyggelig tur med flotte præstationer både blandt vores "kadetter" og vores "minions" (i Sverige kaldes de yngste grupper henholdsvis "Yngre Miniorer" og "Miniorer"). Bedst af alle var **Oliver Wu**, som stolt kunne rejse hjem med en stor **sølvpokal** med 5½ af 7. Publikumsfavoritten, lillesøster Elin Wu klarede sig også fornemt med 4p i samme gruppe for de yngste. I den lidt ældre gruppe, opnåede Robert Gramkow 3½ af 6, hvilket rakte til en lille pokal til hjemrejsen. Den altid ubekymrede og hurtigspillende Milan Frost fik 2½ p i gruppen. I kadet-gruppen, hvor spilletiden var forøget til 30 minutter + 15 sek/træk, opnåede Jens-Corneliu Hansen 2p af 4. Det rakte faktisk til en lille pokal, som delegationen fra Bornholm vil medbringe til en Nørrebro-spiller/forældre til DM for juniorer i Skanderborg. Neo Gottlieb fik 1½ p i den meget stærke gruppe.

![](/images/HelsingborgDeltagere2019-498x1024.jpg)

Vores delegation var reduceret noget i forhold til sidste år, da flere af vores ambitiøse juniorer (bl.a. Lukas og Andreas- og Daniel Cort Hansen) foretrak at deltage i Holbæk Løvfalds weekendturnering. Her leverede **Lukas Iskos** en fornem præstation, da han vandt sin gruppe 8 med 4½p af 5.
