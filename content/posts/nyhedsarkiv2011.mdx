---
title: "Nyhedsarkiv2011"
author: "admin"
date: "2012-12-12"
tags: 
  - "nyhedsarkiv"
---

## Sølv til DM i skoleskak

I weekenden den 26.-27. november dystede 180 børn og unge om danmarksmesterskaberene i skoleskak i Odense. Tre af AS04’s unge talenter – Andreas Skovgaard, Emil Skovgaard og Nicolai Kistrup - havde kvalificeret sig til at deltage, og de klarede sig alle flot. Særlig godt gik det for københavnsmester Andreas Skovgaard. I DM’s yngste gruppe, for de 7-8 årige, scorede han 7½ point ud af 9 mulige, og det rakte til en sølvmedalje blandt de 36 deltagere. DM-titlen blev reelt afgjort i 6. runde, hvor Andreas mødte Filip Boe Olsen fra Århus Kredsen. Det blev et langt og spændende parti, men det blev også Andreas’ eneste tabsparti i en turnering med et fantastisk godt samlet resultat. Også tvillingebror Emil Skovgaard var med i topstriden, og han sluttede på en femte-plads. Om lørdagen deltog Emil i DM i lynskak og opnåede en tredjeplads i gruppen for de 7-8 årige. I gruppen for de 9-10 årige blev det til en fjerdeplads til Nicolai Kistrup. Sidste år blev Nicolai danmarksmester for de 7-8 årige, og det kunststykke viste sig ikke muligt at gentage blandt mange spillere med ét års ekstra skakerfaring. AS04 ønsker Andreas, Emil og Nicolai et stort tillykke med de fortrinlige resultater. ![AndreasSkovgaard300x200](/images/AndreasSkovgaard300x200.jpg) / Henrik Andersen

## Jørgen Hvenekilde Danmarksmester i hurtigskak for seniorer!

Klubben ekspanderer i øjeblikket i 2 retninger, dels med egne juniorer og så har vi fået et af danmarks ældste skaktalenter som medlem af AS04. Det har resulteret i et danmarksmesterskab i hurtigskak for seniorer, slæbt hjem af Jørgen Hvenekilde, der dog til hans egen store glæde blev bedt om at lade den åbenbart store og ikke så kønne pokal stå nede i Øbro. Vi ønsker Jørgen et kæmpestort TILLYKKE og husk næste gang du er i Øbros lokaler at bede om et se koryfæet. Evt. tage et billede til klubbladet, så vi selv kan bedømme om den er så slem som Jørgen mener!?

## Det Åbne AS04/KS hurtigskakmesterskab 2011-11-19

Mandag den 26/10 og 7/11 fik vi afviklet det officielle hurtigskakmesterskab for AS04/KS i vores lokaler med et lidt skuffende antal deltagere, nemlig 14. Det skuffende skal heldigvis ses i relation til, at vi efterhånden er godt vant når vi indbyder til turneringer i Frejasgade, der er tit max. antal deltagere med og styrken på dem der melder sig er også for opadgående. Det ses tydeligt af slutstillingen i år, hvor vinderen Jacob Carstensen også er årets vinder af kandidatklassen ved DM! Jacob skal således op og prøve kræfter med de bedste næste år, det bliver særdeles spændende at se, hvad Jacobs farverige spillestil kan udrette der.

Klubmester for AS04 blev noget overraskende men helt fortjent Michael R. Olsen der kun tabte til Jacob. Til gengæld vandt han bla over både Thomas Kirknel og Thore, særdeles flot gået af Michael der dermed kan kalde sig både klubmester og danmarksmester (for hold!) i hurtigskak.

Bedste KSér og dermed klubmester blev overraskende Frode Greisen. Det overraskende her går på at 4 mand fra KS stillede op og den lavestratede løb med palmerne. Alt i alt igen en god turnering i vores fælles lokaler, som vi må have fyldt lidt flere spillere på næste år.

## Skakmølle, hurtigskak for 2-mandshold 5/11 2011

En af klubbens nye, men stolte, traditioner er vores 2-mandsholdskakturneringer under kyndig ledelse af Jacob og Finns. Det er efterhånden blevet et folkekrav at de 2 herrer mindst 2 gange om året arrangerer disse hyggelige sessions en lørdag formiddag/eftermiddag og også denne turnering bød på både hygge og god skak. 20 mand stillede op til 6 runder fordelt på 10 hold med underlige navne som The Unfuckables (den holdt ikke!?) GrandCruForsvaret og andre skøre påfund. Set i bagklogskabens ulidelige klare lys var Med renters rente måske bedste påfund, for det navn holdt hele vejen til præmieoverrækkelsen!

To hold skilte sig ratingsmæssigt ud, nemlig Team South Beach: Jacob Carstensen og Rune Egede Andersen og Larsen: Karsten og Peter Larsen og de mødtes allerede i 2. runde. Heldigvis delte de point der, så spændingen om hvem der skulle nyde sejrens sødme holdt sig til sidste runde. Her trak Team South Beach det længste strå og blev med 10 point vinder af turneringen foran Larsen lige bag efter med 9½. Vinder af ratinggruppen blev de tidligere omtalte Med renters rente, der dermed på smukkeste vis levede op til deres navn. Her skal nævnes at Thore scorede 5½ af 6, dvs 1½ af 2 mod de 2 treogtyvehundrede folk. Imponerende. Også imponerende var 2. pladsen i ratinggruppen thi det var det lavestratede hold, der snuppede den Anglofilerne bestående af Erik Møllmann og vores juniortræner Jørgen Holmstrøm. Her trak Jørgen i den grad det tunge læs med sine 5 af 6 mens Møllmann hyggede sig på 1. bræt. Alt i alt igen en superhyggelig turnering, som vi håber snart at kunne indsætte en annonce for i klubbladet!?

![gruppebillede](/images/gruppebillede.jpg)

## Skakmølle,hurtigskak for 2-mands-hold 5/11 2011

AS04 indbyder til hurtigskak turnering for 2-mands hold lørdag den 5. november. Vi starter kl. 10.30 i AS04 og KS's lokaler på Frejasgade 14. Der spilles 6 runder monrad med betænkningstid: 20 min. plus 5 sek. pr. træk beregnet fra træk 1. Indskud kr. 250 pr. hold Præmier 100% af indskud går til præmier (der vil være ratingpræmier ved flere end 10 hold ). Der kan ikke længere tilmeldes via KSU, men kontakt evt. Jacob Printzlau tlf. 60 63 00 45 eller mail printzlauskak@gmail.com , såfremt I stadig ønsker at stille op med et hold.

## Skakklubben kører på pumperne trods vandskade

![drunknet-springer-300x238](/images/drunknet-springer-300x238.jpg) Kære skakvenner, Holdturnering, torsdagslyn og andre arrangementer kører igen. Der er dog fortsat mindre gener så du må bære over med os et stykke tid endnu. Håndværkerne og dermed andelsforeningen vi lejer lokalerne af har ikke formået at give nogen tidsplan for det skadesarbejde der p.t. pågår i klubben efter det store skybrud i juni, men toiletterne fungerer igen. Mandag den 24/10 og mandag den 7/11 spilles der om klubmesterskabet i hurtigskak, hvor man har 20 min. til partiet + 5 sek. i tillægstid pr. træk. Mandag den 8. november spilles der holdturnering. Se under indbydelser på hjemmesiden og glæd dig selv og os ved at melde dig til denne hurtigturnering. Vi beklager at forholdene er så dårlige at vi må aflyse alt indtil mandag d. 24. oktober, men vi har vores tvivl om vi ser nogen tidsplan for arbejdet, så vi har meget lidt at arbejde udfra.

Med skaklig hilsen, Thore

## Slutstillingen i AMS,AS04,KS GP-turnering 2011

Hermed slutstillingen for årets GP-turnering.  Stort tillykke til Nils Petersen (Øbro), Thore Jensen og Thomas Kirknel for at tage hhv. 1., 2. og 3. præmien!

AMS,AS04,KS GP-turnering 2011 A,Skakmølle, mens vi venter på forår-emt 2011 B,Amagers AAbne Klubmesterskab 2011 C,Skakmølle, maj-emt 2011 D, Amager Forår 2011 E,Sommerskak emt juni ´juli 2011 AS04,KS F,Skakmølle,Sæsonen er startet emt,2011 G,Amagermesterskabet 2011

Kun personer med 9 point eller flere er vist.

<table border="0" width="711" cellspacing="0" cellpadding="0"><colgroup><col width="288" /><col width="92" /><col span="4" width="29" /><col width="33" /><col span="2" width="29" /><col width="46" /><col width="33" /><col width="45" /></colgroup>
<tbody>
<tr>
<td width="288" height="17">Navn</td>
<td width="92">Klub</td>
<td width="29">A</td>
<td width="29">B</td>
<td width="29">C</td>
<td width="29">D</td>
<td width="33">E</td>
<td width="29">F</td>
<td width="29">G</td>
<td width="46">Total</td>
<td width="33">plac.</td>
<td width="45">pr&aelig;m.</td>
</tr>
<tr>
<td width="288" height="17">Nils Petersen</td>
<td width="92">&Oslash;bro</td>
<td>5,5</td>
<td>4,5</td>
<td>6,5</td>
<td>6</td>
<td>22,5</td>
<td>1</td>
<td>700</td>
</tr>
<tr>
<td width="288" height="17">Thore N. Jensen</td>
<td width="92">AS04</td>
<td>2,5</td>
<td>4,5</td>
<td>4,5</td>
<td>4</td>
<td>6,5</td>
<td>22</td>
<td>2</td>
<td>500</td>
</tr>
<tr>
<td width="288" height="17">Thomas Kirknel</td>
<td width="92">AS04</td>
<td>5</td>
<td>4</td>
<td>5</td>
<td>6,5</td>
<td>20,5</td>
<td>3</td>
<td>300</td>
</tr>
<tr>
<td width="288" height="17">Kim S. Andersen</td>
<td width="92">AS04</td>
<td>4</td>
<td>4</td>
<td>5,5</td>
<td>3</td>
<td>16,5</td>
</tr>
<tr>
<td width="288" height="17">Jacob Printzlau</td>
<td width="92">AS04</td>
<td>4</td>
<td>4,5</td>
<td>7</td>
<td>15,5</td>
</tr>
<tr>
<td width="288" height="17">Michael Richard Olsen</td>
<td width="92">AS04</td>
<td>3,5</td>
<td>2</td>
<td>5</td>
<td>4</td>
<td>14,5</td>
</tr>
<tr>
<td width="288" height="17">Jacob Abildlund</td>
<td width="92">BMS</td>
<td>7,5</td>
<td>7</td>
<td>14,5</td>
</tr>
<tr>
<td width="288" height="17">Jens Gade</td>
<td width="92">Amager</td>
<td>4</td>
<td>4</td>
<td>1,5</td>
<td>4,5</td>
<td>14</td>
</tr>
<tr>
<td width="288" height="17">John Michael Svensson</td>
<td width="92">Amager</td>
<td>3,5</td>
<td>5,5</td>
<td>5</td>
<td>14</td>
</tr>
<tr>
<td width="288" height="17">Jordy Friis</td>
<td width="92">Amager</td>
<td>5</td>
<td>2,5</td>
<td>6</td>
<td>13,5</td>
</tr>
<tr>
<td width="288" height="17">Peter Wieth</td>
<td width="92">Amager</td>
<td>4</td>
<td>4,5</td>
<td>3,5</td>
<td>12</td>
</tr>
<tr>
<td width="288" height="17">Kim Larsen</td>
<td width="92">Amager</td>
<td>5</td>
<td>2,5</td>
<td>4,5</td>
<td>12</td>
</tr>
<tr>
<td width="288" height="17">Simon Stibolt Jensen</td>
<td width="92">AS04</td>
<td>4</td>
<td>5</td>
<td>2,5</td>
<td>11,5</td>
</tr>
<tr>
<td width="288" height="17">Mogens B. Nielsen</td>
<td width="92">Amager</td>
<td>6</td>
<td>5,5</td>
<td>11,5</td>
</tr>
<tr>
<td width="288" height="17">Peter Lunding</td>
<td width="92">Amager</td>
<td>5,5</td>
<td>6</td>
<td>11,5</td>
</tr>
<tr>
<td width="288" height="17">Hans Haagen Larsen</td>
<td width="92">AS04</td>
<td>2</td>
<td>4,5</td>
<td>3,5</td>
<td>10</td>
</tr>
<tr>
<td width="288" height="17">Bjarne Mielow</td>
<td width="92">T&aring;rnby</td>
<td>5</td>
<td>5</td>
<td>10</td>
</tr>
<tr>
<td width="288" height="17">Morten Breinholdt Bekker-Jensen</td>
<td width="92">Br&oslash;nsh&oslash;j</td>
<td>5,5</td>
<td>4</td>
<td>9,5</td>
</tr>
<tr>
<td width="288" height="17">Bent Vesterg&aring;rd</td>
<td width="92">KS</td>
<td>4,5</td>
<td>5</td>
<td>9,5</td>
</tr>
<tr>
<td width="288" height="17">Kjeld Hansen</td>
<td width="92">Borgen</td>
<td>3</td>
<td>6,5</td>
<td>9,5</td>
</tr>
<tr>
<td width="288" height="17">Ulrik J.Larsen</td>
<td width="92">Amager</td>
<td>5</td>
<td>4,5</td>
<td>9,5</td>
</tr>
<tr>
<td width="288" height="17">Claus Brix</td>
<td width="92">Seksl&oslash;beren</td>
<td>5</td>
<td>4</td>
<td>9</td>
</tr>
<tr>
<td width="288" height="17">Kenneth H.Mandrup Nielsen</td>
<td width="92">KS</td>
<td>5,5</td>
<td>3,5</td>
<td>9</td>
</tr>
<tr>
<td width="288" height="17">Mathias L&aelig;rkegaard Gram</td>
<td width="92">N&aelig;stved</td>
<td>5</td>
<td>4</td>
<td>9</td>
</tr>
<tr>
<td width="288" height="17">Benny Hansen</td>
<td width="92">Amager</td>
<td>4,5</td>
<td>4,5</td>
<td>9</td>
</tr>
<tr>
<td width="288" height="17">Kristian Brorsen</td>
<td width="92">BMS</td>
<td>4</td>
<td>5</td>
<td>9</td>
</tr>
</tbody>
</table>
GP-puljen kommer til udbetaling ved udgangen af 2011 i form af tre præmier kr. 700 , 500 og 300. Præmierne udbetales til de tre spillere som har opnået flest GP-point. Ved ligestilling deles præmien. GP-point opnås ved at deltage i een eller flere EMT-er arrangeret af de tre klubber (Amager, AS04,KS) i løbet af 2011. Regler for opnåelse af GP-point. Deltagelse i en GP-turnering giver 1 GP-point, dertil tillægges antal opnåede point. Eksempel; En spiller deltager i to GP-turneringer og scorer 2,5p i den ene og 5,5p i den anden. Det giver 3,5 GP-point og 6,5 GP-point , ialt 10 GP-point.

## AS04-KS Sommer emt

AS04 og KS’ Sommerskak emt blev afholdt over 5 runder i juni og juli måned. De 24 deltagere blev placeret  i fire 6-mands grupper.  I gruppe 1 viste Thomas Kirknel og Michael R W Olsen fra AS04 gode takter med en score på 4 point. Førstepladsen måtte de dog dele med Thomas Mørkøre fra K41. Gruppe 2 blev suverænt vundet af Knud Højgaard fra Valby, mens Kim S Andersen (as04) tog sig af første pladsen med 4½ point i gruppe 3. Henrik Andersson (as04) og Kim Michael Pedersen (Posten) delte i porten i gruppe 4 med hver 4 point. Se de samlede resultater via følgende [KSU link](http://ksu.dk/kalender/dotnet/placering.aspx?id=962).

## Vellykket skak-feriecamp for børn og unge

![feriecamp](/images/feriecamp.jpg)

Mandag den 4. juli til og med fredag den 8. juli havde Københavns Kommune, Københavns Skoleskak og AS04 arrangeret skak-feriecamp for børn og unge på Nørrebro. Hver dag kl. 12-14 mødte ca. 20 børn op i BaNanna-Park nær Rådmandsgade Skole, og de fleste af børnene deltog i en skakturnering med små præmier til alle. Der blev spillet bondeskak (kun bønder på brættet, hvor vinderen er den, der først får blot en bonde ned på sidste række), "tapre riddere" (4 bønder mod to springere) og pointskak (alle brikker undtagen konge, og vinderen er den, som slår brikker af største samlede værdi). Vejret var fint, så det store friluftsskak med skakbrikker over ½ meters højde blev også benyttet. Om fredagen, på campens sidste dag, besøgte børnene skakklubben i Frejasgade. Formålet med skak-feriecampen var at tilbyde børn og unge nogle gode ferieoplevelser. Men aktiviteten havde desuden et socialt sigte. Her mødtes børn på tværs af alder, køn, kultur og etnisk oprindelse. For AS04 var feriecampen også en mulighed for at rekruttere flere unge medlemmer til klubbens juniorafdeling. Torsdag den 11. august kl. 18.00 begynder AS04 med juniorskakken efter sommerpausen. Herefter foregår det hver torsdag kl. 18.00-19.00 i klubbens lokaler i Frejasgade 14, hvor billedet er taget.

## Vi fik pokalen med hjem!

![pokalskak-juni-2011-076](/images/pokalskak-juni-2011-076.jpg)

Det flaskede sig for holdet i pokalfinalen pinse søndag, og holdet formåede at vinde pokalen foran 17 andre hold efter en 4 - 0 sejr over Herning 2 i sidste runde. Runden forinden havde vi tabt 1 - 3 til Randers, og Randrosianerne var derved kommet et halvt point foran os inden sidste runde. Heldigvis ville Valby (som vi ikke mødte over brættet i pokalfinalen) gerne hjælpe os og sig selv og slog Randers 2 1/2- 1 1/2 i sidste runde, så sim-sala-bim vandt vi vandrepokalen og 3 flasker vin hver !

1\. AS04 17 1/2 point 2. Valby 15 1/2 point 3. Randers 15 1/2 point

Vi kan se tilbage på 3 vundne kampe med 4-0, en sejr på 2 1/2- 1 1/2 , en uafgjort kamp, samt det dumme 1 - 3 nederlag. Tabellen lyver ikke siger man, men nogle af de store sejr kunne (vores modstandere ville vælge ordet skulle) have været mindre, for Kim var især fræk og agressiv nok til at vinde 2 ellers tabte stillinger.

Morten blev topscorer med flotte 5 1/2 point og remisen faldt i et vundet springer/løberslutspil hvor Morten havde en extra fribonde. Morten har det svært med heste (de satans ustyrlige krikker) og fik derfor fjumret fribonden væk. Han fik ellers kørt mange gode partier sikkert hjem. Thore fik 4 1/2 point og gjorde det betydeligt bedre end holdkammeraterne havde ventet, men spillet var forbedret siden kvalifikationsturneringen. Kim fik 4 gode point, men spillet var ikke så overbevisende som da han fik 5 point af 5 i kvalifikationen. Endelig fik Michael 3 1/2 point og spillede bedre end det, men nogle gange blev åbningerne for bløde, og det blev lidt op ad bakke derefter. Så nu ikke så selvkritisk vil nogen vel sige “I har jo vundet det I kom efter !?”

Helt rigtigt, vi er faktisk pavestolte af os selv !! Der var 17 hold med 4 spillere, hvilket giver 68 modstandere på de 64 felter, der ikke fik pokalen i 2011, den har AS04 vundet. Vi har virkelig noget at glæde os over. Vi vil selvklart gerne forsvare pokalen næste år, men samtidig håber de turneringsaktive spillere hver især at deres rating er langt højere end de 1800 man skal have i gennemsnit i bredderækken. Det forpligter at træde op efter de 4 musketerer, men lad os glæde os over synet af pokalen mens vi har den......og synge vindersangen “We are the champions” ;-)

## Sommerskak emt juni+juli 2011

Velkommen til sommerskak i AS04s og KS' rimeligt svale halvkælder. Vi starter mandag den 27.juni kl.19.00-23.00 og fortsætter til og med mandag 25.juli, ialt 5 mandage. Emt-turneringen afholdes i vores lokaler på Frejasgade 14. Turneringen er røgfri og ELO-rates hvis muligt. Indskuddet på kr.130,00 betales inden 1. runde (præmier 80% -indskud minus emt-afgift). Der spilles med 2-timer til hele partiet og med fremmøde senest 1 time efter annonceret starttidspunkt.  Derudover spilles der fortrinvis i 6-mandsgrupper, evt. suppleret med monrad. Tilmelding senest mandag 20. juni til Bjarne M. Henriksen tlf: 60683974 eller brhamses@gmail.com. Højest 24 deltagere efter først-til-mølle princippet! Turneringen indgår i AMS,AS04,KS GP-turnering 2011.

## Junior sommerskak turnering stor succes

Den 4. juni samlede AS04 godt tyve børn fra 6 til 14 år til klubbens første juniorturnering. Turneringen markerede afslutningen på vores første sæson med juniorskak og vil efter alt at dømme blive indkørt som en tilbagevendende sommerturnering. De tyve børn dystede i det klassiske brætspil i tre grupper, og det blev spændende til det sidste.

I mestergruppen for de øvede vandt Samuel Heine May med 4,5 point ud af 5 mulige. Det halve point blev taget i første runde i en klassisk "stormesterremi" mod kammeraten Emmeth K. Smith. Emmeth tog sig af anden pladsen med 4 point, idet han i 5.  runde måtte acceptere en remis.  Efter omkamp i lyn tog Sanshiro fra Frederiksberg Skoleskak sig af 3. pladsen - et flot resultat i den meget stærke gruppe.

I basisgruppen, for de let øvede, scorede Dominik Karl, som havde taget turen helt fra Slagelse, 6 ud af 7 mulige point. Dominik var under hele turneringen skarpt forfulgt af Kischichiro Kraemmer og Mihai Ursta, der delte 2. og 3. pladsen med 5,5 point.

I både mestergruppen og basisgruppen blev børnene udfordret lidt utraditionelt ved at skulle spille bestemte åbninger. I 1. runde var det kongebondespil (e4, e5), i 2. runde siciliansk (e4, c5), i 3. runde skandinavisk (e4, d5), i 4. runde engelsk (c4, e5) og i 5. runde dronningebondespil (d4, d5).

I begyndergruppen blev der spillet med et særligt pointsystem, som sikrede point til alle børn. For eksempel fik børnene point for at vise fair play eksempliciferet ved at give hånd før hvert parti og ønske god kamp, sige tak for kampen og sætte skakbrikkerne på plads efter endt parti. Men det gode skakspil blev også belønnet, og her viste AS04s Simon Christensen sin styrke og vandt.  »Simon Christensen er gennem hele sæsonen i AS 04’s junior- og skoleskak mødt op til træningen om torsdagen. Og det er dejligt at opleve, at Simons skakglæde og engagement nu har givet et synligt resultat,« siger AS 04’s formand, Thore Jensen. I begyndergruppen kom Patricia A. Petersen på 2. pladsen, og Emil B. Holmgaard blev nr. 3.

Det er første gang i mands minde, at der på Nørrebro er arrangeret en skakturnering særligt for børn og unge. Men ifølge Thore Jensen er arrangementet værd at gentage, også fordi en turnering opøver børns koncentration, tålmodighed og andre menneskelige egenskaber.  »Turneringen varede i næsten fire timer, og selvom der indimellem er små pauser, er det længe at skulle sidde og koncentrere sig. Men det lykkedes med stor succes,« siger Thore Jensen.

Henrik Andersen, som hele sæsonen har mødt op til junior skakundervisningen, foruden at være træner for Frederiksberg Skoleskak, har gjort et stort stykke arbejde for at begivenheden er blevet pænt omtalt både i Nørrebrobladet ([http://www.dinby.dk/kobenhavn-n/skaksaeson-slutter-med-spaending](http://www.dinby.dk/kobenhavn-n/skaksaeson-slutter-med-spaending)) og på Københavns Skoleskaks hjemmeside [(http://kbhskoleskak.dk/billeder.html](http://kbhskoleskak.dk/billeder.html)). Derudover kan Bjarne Henriksens flotte billeder fra turneringen kan ses på Picasa ([https://picasaweb.google.com/112904954008837355093/AS04sommerskak2010?authkey=Gv1sRgCJ6xs-L\_27aw-gE&feat=directlink#](https://picasaweb.google.com/112904954008837355093/AS04sommerskak2010?authkey=Gv1sRgCJ6xs-L_27aw-gE&feat=directlink#)) / Kim Secher Andersen

## Resultater fra Skakmølle maj-emt 2011

Thore Jensen fra AS04 og Michael Nielsen fra Tåstrup delte sejren i AS04 og KS' 5 runders maj EMT turnering - begge med 3½ point og remis i deres indbyrdes opgør. Flot gået og ikke mindst tillykke til Thore, som nu igen kan kalde sig en +2000 skakspiller. Peter Wieth fra Amager tog sig af 3. pladsen med 3 point i gruppe 1. Gruppe 2 blev en meget lig affaire med hele 4 spillere om at dele første pladsen med hver 3 point. De fire spillere var hhv. Thomas Kirknel fra AS04, Claus Brix fra Seksløberen, Dick Sørensen fra Tåstrup og Morten Breinholdt Bekker-Jensen fra Brønshøj. Noget uventet tog Simon Stilbolt Jensen fra AS04 sig af første pladsen i gruppe 3 med hele 4 point sammen med ratingfavoritten William Hørup Philipsen fra BMS Skak. / Kim Secher Andersen

## AS04 videre til pokalfinalen

AS04 har i en lille udtagelsesturnering for 1. og 8. hovedkreds kvalificeret sig som et af de to hold fra 1. hovedkreds til pinsens landsstævne i Odense søndag den 12. juni. Holdet består af Thore, Michael Olsen, Morten og Kim.  Kim fik max. score!; Michael fik 3 point af 4, Morten fik 2½ point, mens Thore med bare ½ p. fik meget mindre udbytte.  De 4 spillere ser frem til en masse god skak i Odense, og har de alle medvind da og det flasker sig, kan holdet komme rigtig langt. Interesserede kan følge begivenhederne med billeder og reultater undervejs fra pokalstævnet den 12. juni på DSUs hjemmeside.

## Sommerskak for børn og unge lørdag den 4. juni

AS04's juniorskakklub indbyder skakspillere under 18 år til en spændende skakturnering i vores lokaler på hjørnet af Thorsgade og Frejasgade  på Nørrebro. Skakturneringen foregår lørdag den 4. juni fra kl. 10.30 til 14.00. Alle deltagere spiller 5 partier med 15 minutter til hver i 3 adskilte grupper: Uratede og mindre øvede spillere, Ratede mellem 1000-1200, Ratede over 1200. Der er gratis at deltage, men klubben giver præmier til de 3 bedst placerede i hver gruppe. Tilmelding inden den 1. juni med mail til: bestyrelse@as04.dk eller telefonisk til Henrik Andersen 23 26 64 25 / Jacob Prinztlau 60  63 00 45.

## Carten Randløv vandt i stærk DM-gruppe

Carsten Randløv var den eneste spiller fra klubben, der deltog i DM i Odense i påsken, men han vandt sin gruppe med 5 point af 7. Carsten var blot den 9 bedste rent ratingmæssigt i det 24 mand store felt, så det var også en overraskelse for mange uden for klubbens inderkreds at se ham vinde sin DM-gruppe. Efter succesen til DM nærmer Carsten sig stærkt de 1800 med hans nuværende 1784. Det lyder endnu flottere når man siger at præstationsratingen var på 1987, eller endnu bedre. En enorm flot præstation! / Thore Jensen

## Uddrag fra Formandens Beretning

Af Thore Jensen- Da vores skakklub har mistet en stor profil i årets løb, nemlig Eigil Johansen, som døde d. 21. august 2010 i en alder af 94 år, vil jeg lige knytte et par ord om hvilken betydning han har haft for klubben. Eigil Johansen var formand for klubben i 23 år fra 1968 til 1991, han var medlem af AS04 i 77 år og han fik stor betydning for klubbens historie til den dag i dag. Hans store foretagsomhed og betydning for klubben ses måske bedst i Henrik Jensens samtale med ham i 1995 som kan ses på vores hjemmeside i AS04s klubblad – med egne ord.   Johannes Gundertoftes fond er bare et eksempel på hvad han har været med til at skaffe til AS04. Eigil fik ved et sygebesøg hos en nær skakven Johannes, pludselig erfaret at Johannes syntes at AS04 skulle arve ham, da han ingen børn havde, og Eigil tog ham på ordet og fik kontakt til advokat så det kunne ske. Dette har givet klubben en god økonomi vi er meget taknemlig for. Vi holder 1. minuts stilhed til minde om Eigil Johansen.

Jeg går derefter over til hvilke arrangementer klubben har holdt siden sidste generalforsamling. -   AS04/KS Klubmesterskab i hurtigskak. (april 2010): Vinder blev Bo Garner med 5 p. af 6. -   AS04 klubmester i hurtigskak blev Kim Andersen, og han fik tillige præmie for bedst placerede spiller under 1700. -   April – Maj EMT. (22 deltagere): Gr. 1  blev vundet af Thomas Kirknel fra klubben med 3½ af 5, mens Thore og Claus Olsen (Odysseus) delte 2/3 pladsen. Gr 2. vandt Dick Sørensen (Tåstrup). Gr.3. blev vundet suverænt af Jørgen Holmstrøm, og han ratingtal røg ved den lejlighed fra 1518 til 1629! Jacob Printzlau og Asger Jeppesen fik en delt 3. plads i gruppen. -    Skakmølle Sol og Sommer EMT. 5-11 juni (17 deltagere i 3. grupper):  Vinder blev Poul Madsen (Tårnby) med 6p/7. 2. pladsen tog Rolf Stig Hansen sig af med 5 p. mens Kim Andersen og Dick Sørensen delte 3. pladsen med 4½ point. Simon Stigbolt fik flotte 4 point i tuneringen. -    Skakmølle Sæsonstart. 28. august -20 sept.  (21 deltagere i 3. grupper): Gr. 1. vandt Thore med 4½ af 5. I gr. 2. fik Carsten Randløv en 2. plads efter John Laurits Hansen (Fr.berg). Gr. 3. blev vundet af Morten Ree med 4 p. af 5 og 2 pladsen blev delt mellem Jørgen Holmstøm og Arnau Gonzales. -    Det åbne AS04/ KS klubmesterskab 2011. oktober - januar (28 deltagere): Delt 1. og 2. plads til John Holm Nielsen og Bent Vestergård (KS), mens Thomas Kirknel blev AS04 klubmester i 2011. -    Mens vi venter på forår-emt. Febuar – marts (24 deltagere i 4 grupper): Gr. 1. vandt Rasmus Sørensen fra K41 i flot stil med 4½ p. af 5. Bent Vestergaard og Finn Bonnez fra KS delte 2. pladsen med 2½ p. Gr. 2 blev vundet af Thomas Kirknel med 4 p. og Michael Richard Olsen fik en delt 2. plads. Gr. 3. blev vundet af Claus Brix (Seksløberen), Jacob Printzlau og Erik Møllmann kom lige efter. Gr. 4 blev overbevisende vundet af Kenneth Mandrup fra KS med 4½ p.

Foruden disse 5 koordinerede turneringer og klubmesterskabet i hurtigskak har klubben holdt 2 hurtigturneringer for 2- mandshold (16.10.2010  + 22.1.2011). Desuden har vi med KS holdt venskabsmatch mod Amager og Frederiksberg d. 5. december (15½ - 12½ vandt vi der), og på det seneste har Thomas Kirknel startet på slutspilsundervisning i klubben, hvilket han til manges glæde vil fortsætte med.

Thores beretning for holdturneringen kan læses af flg. link. [http://www.as04.dk/html/hold2011.html](http://www.as04.dk/html/hold2011.html) Der var en god holdånd i år og der var ikke mange afbud undervejs og sådan bør det også være. Forhåbentlig kan vi igen stille med 4 hold og muligvis tillige et juniorhold til næste sæson. Juniorholdet kan kun blive en realitet, hvis forældrene vil betale mere end de 200 kr. de nu betaler for undervisning et halvt år. For juniorer, som er medlemmer af klubben og Dansk Skakunion er beløbet 400 kr. pr halvår.

Der er kommet rigtig godt gang i juniorskakken om torsdagen fra 18 til 19 og vi kan takke primært Jørgen Holmstøm for dette, men også Kim, Thore og Henrik Andersen har hjulpet godt til. Henrik er skoleskakleder på Fr.berg, og han har heldigvis kunne lokke flere herfra til også at spille med om torsdagen i klubben. Der er omkring 10 – 12 deltagere hver torsdag. Meget positivt at klubben har fået juniorer til træning, og Jørgen (og de andre) vil arbejde videre med den gode udvikling.

Der var en flaske vin til alle topscorere og til bestyrelsesmedlemmerne, som bidrager til klubbens trivsel.

Jørgen Holmstøm ville gerne trække sig fra bestyrelsen og Bestyrelsen havde spurgt Morten Ree om han ville indtræde i stedet. Da der ikke var nogen modkandidat blev han valgt med applaus. AS04´s bestyrelse er Thore Jensen (formand); Bjarne Henriksen (kasserer), Kim Andersen, Jacob Printzlau og Morten Ree. Dermed sluttede formandens beretning og der kom en debat efterfølgende.

\-  Hans Larsen spurgte om topspillerne fik løn for at deltage på 1. holdet eller ved at score point og ville gerne vide hvad det kostede klubben hvis de alle vandt samtlige kampe. Formanden svarede at der kun gives penge til topspillerne for at score point til klubben, samt at det ville koste omk. 6.000 kr. for klubben hvis de vandt alle deres kampe. Da 1. holdet ikke har de samme rejseomkostninger i mesterrækken som i divisionen, vil nogle af pengene komme derfra. -  Jacob Prinzlau påpegede at man kun skulle sammenlægge holdene i AS04 og KS, ikke klubbene som sådan, hvis det kommer på tale i fremtiden. Desuden var Jacob inde på at man kunne give stærke spillere udefra samme gode vilkår, så holdet blev stærkt nok til først at rykke op og siden sikre at AS04 forbliver i divisionen. Formanden syntes ikke klubben skulle prøve at betale stærkere spiller udefra til 1. holdet, og tilføjede at den aftale der er med topspillerne kun gælder i denne holdsæson. -   Bjarne Henriksen (kasserer) sagde at det ville fremgå af  klubbens regnskab, at der ikke er økonomi til at hente stærke spillere udefra. Desuden mente han at vi samlet set i AS04 og KS ville tabe medlemmer, selvom det kun var en holdsammenlægning vi fik. -   Jørgen sagde at det ville være naturligt at én af børnenes forældre ville tage sammen med til børnene til holdskak, man må få én eller to forældre med til dette. -   Jacob Printzlau sagde det var ærgerligt at måtte sige nej til flere end 24 deltagere i vores turneringer, som  vores nuværende bordopstilling begrænser os til.

Dermed var vi ved de indkomne forslag under mødet, som blev motiveret af Jacob (1); samt Kim (2) og (3) (1) Bestyrelsen ser på hvordan vi kan få plads til 28 spillere i det store lokale. Vedtaget (2) Forsamlingen opfordrer til at kommer flere 7-runders turneringer end nu.  Vedtaget (3) Forslag om at klubben igen skaber rammerne om et lynmesterskab ud over vores klubmesterskab i hurtigskak og seriøs skak. Vedtaget

Thore Jensen

## Generalforsamlingen

Allerførst tak for et flot arrangement i forbindelse med generalforsamlingen i AS04, som blev afholdt mandag den 11. Vi havde bl.a. interessante diskussioner om vi i den kommende holdturnering bør belønne bræt 1 og 2 på 1.holdet for hhv. sejr og remis. Dette tiltag er for at bevare en top i klubben for således at bane vejen tilbage til divisionen. I denne sammenhæng blev det også bragt på bane at sammenlægge AS04 og KS, om hvilket der ikke overraskende. Juniorskakken blev kort diskuteret specielt mht. tilmelding af et juniorhold til efterårets holdturnering.

I forhold til indkomne forslag var der bl.a. et ønske om at få plads til flere deltagere end 24 til vores turneringer. Bordplaceringer blev diskuteret, men alle var enige om at bevare de to rum udenfor spillelokalet. Det blev foreslået at skrive i indbydelsen, at det vil blive trangt med 28 eller 32 deltagere, og man derfor skulle høre gæsternes mening om spilleforholdene med større deltagerantal (evt. i form af et spørgeskema).

Et andet forslag var at arrangere turneringer med flere end 5 runder (eksempelvis 6 eller 7). Bestyrlesen blev opfrodret til at undersøge denne mulighed specielt i klubmester-turneringen. Et tredie forslag kig på at oprette en turnering, hvor man spiller om klubmesterskabet i lyn- og hurtigskak. Der blev foreslået en turneringsform i mindre grupper med efterfølgende kvalifikation til en slags finale-gruppe på X antal spillere. I denne sammenhæng blev en ’Hall of Fame’ idé diskuteret, og denne kunne muligvis startes på den nye hjemmeside. Endelig blev det foreslået at arrangere en arbejdsdag i august til forskønnelse af klubbens lokaler og at udvidde sortimentet af slik, sodavand, mm.

Regnskabet blev godkendt med forbehold for underskrifter. Der er ikke lavet budget for 2011-2012, men kassereren redegjorde fint for næste års regnskab, specielt mht. EMT-afgifter og kaffekassen. Regnskab for Gundertofte-fonden blev taget til efterretning.

Valg af bestyrelsen: Formand: Thore; Kasserer: Bjarne; menige medlemmer: Kim, Jacob og Morten. Revisorer: Anders Sønderby og Hans Larsen. Suppleant: Allan Daastrup

Generalforsamlingen blev afsluttet med en munter lynturnering, hvor Michael Olsen vandt i overbevisende stil. Tusind tak til formanden for et flot traktement. / Jørgen Holmstrøm & Kim Andersen

## Juniorkamp mod Øbro

Torsdag den 14. april kl 18.00 blev vores første juniorkamp spillet mod Øbro stærke juniorer i vores hyggelige lokaler (udsagn fra vores besøgende!). Spænding blev der aldrig tale om, da Øbro-juniorerne gjorde kort proces og vandt alle 3 runder stort. Det var den første match for AS04s juniorer, så næste gang håber alle, at det bliver mere jævnbyrdigt. Minsandten om ikke Simon Christensens mor mødte op med en super flot kage. Temaet var ’mat i et træk’! Lækker chokoladekage med skakbrikker og matsættende løber! Suverænt. Derudover var der juice og frugt. Efter tre kampe, mod tre forskellige modstandere, skiltes de to hold plus forældre med en klapsalve til Øbro-holdet. Tillykke med sejren i den første match mellem AS04 og Øbro. / Jørgen Holmstrøm

## Mens vi Venter på Foråret

Rasmus Sørensen fra K41 (rating 2075) vandt med 4½ point den stærkeste gruppe i AS 04-KS’ 5 runders EMT turnering "Mens vi Venter på foråret". Stort tillykke! Nærmeste forfølgere i Gruppe 1 var Bent Vestergaard og Finn Bonnez fra KS med 3½ point. Godt gået af vores venner fra KS! AS04 var bedre repræsenteret i den fine ende i Gruppe 2 (rating 1800-1950), som blev vundet af ratingfavoritten Thomas Kirknel med 4 point trods nederlag i første runde. AS04’s nye medlem Michael Richard Olsen viste også gode takter i den meget lige gruppe, hvor han med 2½ point måtte dele 2. pladsen med to andre. I Gruppe 3 (rating 1600-1799) tog Claus Brix fra Seksløberen førstepladsen med 4 point, mens Jacob Printzlau og Erik Mølmand viste god form ved at erobre anden og tredje pladsen. Gruppe 4 blev vundet overbevisende af Kenneth Mandrup Nielsen fra KS med 4½ point. Et rigtig flot resultat, som giver gode point på ratingkontoen. Se link for samlede resultater: http://www.ksu.dk/kalender/dotnet/tabel.aspx?id=918

## Skakmølle maj-emt

AS04 og KS indbyder til en ny 5 runders EMT turnering i vores lokaler på Frejasgade. Der spilles på følgende mandage 2. 9. 16. 23. og 30. maj fra kl. 19.00. Turneringen spilles med 40 træk/90 min derefter 15 min. pr. spiller samt 30sek pr. træk fra træk 1. Indskuddet er 130 kr., som betales før 1.runde. Præmier: 80% af  (indskud minus emt-afgift). Der spilles fortrinsvis i 6-mandsgrupper, dog evt. suppleret med monrad. Vi forventer 24 deltagere efter først til mølle princippet! Turneringen indgår i AMS,AS04,KS GP-turnering 2011

Tilmelding senest man. 18.april 2011 til Jakob Printzlau tlf. 0630045/printzlauskak@gmail.com eller via ksu’s hjemmeside: [http://www.ksu.dk/kalender/dotnet/viskalender.aspx?id=944](http://www.ksu.dk/kalender/dotnet/viskalender.aspx?id=944)

 

## Skakmølle hurtigskak for 2-mands hold 30 april 2011

AS04 og KS inviterer igen til en lørdagsturnering for 2-mandshold. Turneringen afholdes lørdag 30.april 2011 kl. 10.30 i AS04 og KS's lokaler Frejasgade 14 Kbh.N. Der spilles 6 runder monrad med betænkningstid: 20 min. plus 3 sek. pr. træk beregnet fra træk 1. Indskud kr. 250 pr. hold. 100% af indskuddet går til præmier (der vil være ratingpræmier ved flere end 10 hold ). Tilmelding senest ons.20 april 2011 til Jacob Printzlau tlf. 60 63 00 45 eller mail printzlauskak@gmail.com Oplys: navn,klub,rating og tlf. på de to spillere. Derudover holdnavn og holdopstilling. Tilmelding kan også ske via ksu-hj.side. [http://www.ksu.dk/kalender/dotnet/viskalender.aspx?id=939](http://www.ksu.dk/kalender/dotnet/viskalender.aspx?id=939)

## Foredrag om slutspil part 2

Efter den tidligere succes holder Thomas Kirknel sit andet foredrag i rækken om bondeslutspil. Foredraget afholdes mandag d. 18/4 kl. 19.30. Og vi håber på at få en ende bedre forståelse af nøglefelter, opposition, træktvang, shouldering, mm. inden Thomas i et senere foredrag vil behandle tårnslutspil.

## Mads Smith Hansen scorer flot for 1. holdet

AS04´s bedste skakspiller Mads Smith Hansen har i divisonsturneringen scoret 3½ af 4 mod stærke modstandere på bræt 1. Her inden den sidste divisionsrunde giver det en præstationsrating på 2537, hvilket selv for Mads som har 2362 i rating er meget flot. I ELO-præstationsrating får han et endnu højere tal på 2564, hvilket giver den 12 bedste præstation i divisionsturneringen. Listen toppes af GM Henrik Danielsen fra BMS med præstationsrating 2787, mens mange prominente topspillere som GM´erne Lars Schandorff (Sydøstfyn) med 5 af 7 og Johnny Hector (Nordkalotten) med 4½ af 7 er længere nede af listen. En fantastisk præstation af Mads! Efter Mads Smith skal man et stykke ned af præstationslisten før man ser 1. holdets næststærkeste spillere. Jacob Woge og Jørgen Hvenekilde har henholdsvis 2308 og 2195 i ELO-præstationsrating.  Disse 3 gode skakspiller gør at AS04 (endnu) kan give de andre divisionshold god modstand. I den forrige runde vandt de topbrætterne 3 - 0 og Søren Jensen på bræt 6 gav også et 1-tal. De fire øvrige på holdet gjorde det mindre godt, og vi fik sluttelig 4 - 4 mod Odysseus. / Thore

## Henne om hjørnet nede i kæleren

Thomas Kirknel fik torsdag d. 24/3 fortalt om nøglefelter for kongens placering foran fribonde og en masse andet godt i klubben. Der var mange tilstedeværende, god stemning osv. under det 2 timer lange foredrag, men der kan sagtens være flere på lægterne næste gang.  Næste foredragsaften bliver først klarlagt senere, for i den kommende tid deltager Thomas i Brønshøjmesterskabet, der uheldigvis netop foregår om torsdagen. Tusinde tak til Thomas for "Part 1". Et lokalt og nationalt hit som: "Henne om hjørnet nede i kælderen...." får en større betydning fremover når Thomas givet et foredrag! Han kommer igen bare rolig. / Thore

## København Open i Skoleskak

Lørdag den 5. marts kl. 10.00-16.00 afholdes København Open i skoleskak på Gentofte Rådhus. Vi vil derfor meget gerne opfordre vores juniorer til at tilmelde sig arrangementet. Sidste år deltog 150 børn i København Open på Albertslund Rådhus, heraf 75 børn i begyndergrupper og ca. 30 børn fra Sverige. I år håber man på 200 deltagere - og dermed formentlig danmarkshistoriens største turnering for børn og unge.  Gentofte Kommune har sørget for optimale rammer for arrangementet - bl.a. med gratis frokostsandwich, sunde drikke og frugt til alle børn, som deltager. Så vel mødt den 5. marts! Tilmeldingsfrist er den 27. februar via følgende link.  www.kbhopenskoleskak.dk / Kim Secher Andersen 10 feb 2011

## Foredrag om slutspil

Thomas Kirknel har haft stor udbytte af en slutspilsbog, den bedste han har læst om emnet. Mange tilsyneladende svære slutspil bliver forståelige og diverse planer bliver gjort til nemme huskeregler. Alle medlemmer i KS og AS04 er meget velkomne til at lære mere om slutspillets finesser. Thomas lægger op til en række slutspilsaftener, den første gang er om rene bondeslutspil uden officerer. Det sker torsdag d. 24. februar kl. 19:30 i klubben. / Thore 8 feb 2011

Thomas forklarer herunder udgangspunktet for foredragsserien. Jeg har fornylig læst det meste af "Fundamental Chess Endings" af Karsten Müller og Frank Lamprecht. De 2 herre har ved computer analyser gennemgået det meste af den kendte litteratur om skakslutspil og kogt det hele sammen til et 415 sider forståelig værk. De to områder, som ville være oplagt at gennemgå, er bondeslutspil og tårnslutspil. Det er det som oftest forkommer, og der er nogle basale huskeregler, som kan give mange ekstra point. Bondeslutspil er selvfølgelig det mest basale og her bør man starte. Der er begreber som: bondens kvadrant, (gensidig)træktvang, normal-, fjern-, side-, diagonal- og virtuel-opposition, den gyldne regel for at vinde med en b til g bonde, reglen for a og h bonde, skulder skub (shouldering), bønder på samme linje, bønder på tilstødende linjer, 2 mod 1 bonde, Bärhs regel, fæstninger, bønder på samme fløj, fribønder og dækkede fribønder, den fjerne fribonde, gennembrud og til sidst korresponderende felter.

Jeg vil gennemgå det med at nævne en regel af gangen først og så gennemgå en masse praktiske eksempler, hvor alle skal deltage før vi går videre til næste begreb. Personlig fik jeg dog mest ud af kapitlerne om tårnslutspil, som er så svært, og her var det godt med nogle gode simple råd, der kan skabe orden i kaoset. Jeg ville forslå at man brugte 2 aftener af 3 timer på bondeslutspil og 3 aftner a 3 timer på tårnslutspil. Vi kunne tage en undervisning hver måned. Jeg forstiller mig en hyggelig tone og snak om emnerne, men at folk er på, og jeg vil gribe ind over for anarki og sludderhoveder :o) Alle skal være velkomne, men niveauet ligger fra 2-klasse og op til mesterklasse. / Thomas Kirknel 26 jan 2011

## Thomas Kirknel ny klubmester

I en 6-runders turnering om klubmesterskabet vandt Thomas Kirknel med 4½/6. Et halvt point efter kom Thore, der var regerende mester. Stort tillykke til Thomas Kirknel, som kun tabte én kamp mod John Holm Nielsen, som senere vandt turneringen. Thomas vil ved generalforsamlingen mandag d. 11. april få overrakt klubmesterpokalen, hvor  hans navn bliver indgraveret.

John Holm Nielsen (enkeltmedlem) og Bent Vestergaard (KS) vandt overlegent turneringen med 5½ point. De to sejrherrer spillede remis indbyrdes og gav ellers resten af feltet baghjul. Bent Vestergård blev dermed ikke overraskende klubmester i KS, og han levede tilfulde op til sin 2100+ standard. Det var mere overraskende at John Holm Nielsen kunne følge Bents tempo, men John har i flere af klubbens seneste turneringer markeret sig i toppen.

Arne Møller (Amager) blev med 4. point en overlegen vinder for spillere mellem 1900 og 1630, da han først i sidste runde fik et tab mod Bent Vestergaard. Claus Brix (Seksløberen) fik 2. pladsen med 3½ point, dog i tæt korrektionskamp med Mikael Mikkelsen. I gruppen af spillere under 1630 i rating vandt Steffen Pedersen (Odysseus) med 4 point, mens Jacob Printzlau med 3 point fik 2. pladsen.

Stort tillykke til alle præmietagere og tak til deltagerne i KS/AS04´s åbne klubmesterskab 2011. / Thore 7 feb 2011
