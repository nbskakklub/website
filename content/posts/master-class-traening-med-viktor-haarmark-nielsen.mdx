---
title: "Master Class Træning med Viktor Haarmark Nielsen"
author: "admin"
date: "2018-08-28"
tags: 
  - "juniornyt"
---

Det er med stor fornøjelse at kunne tilbyde **Master Class Junior Træning** med Viktor Haarmark Nielsen fra Øbro.

Viktor er både ung og fremadstormende, spiller 1. bræt for Øbro 1, og har i flere år undervist juniorerne i Hvidovre.

Viktor er et kæmpe talent med +2300 i rating og han vandt fornylig Brønshøj Lang Weekend foran bl.a. GM Carsten Høi.

Det er aftalt at Viktor underviser 1½ time den sidste onsdag i hver måned med start den 29. august.

NB. Dette er et helt særlig tilbud til de mest **seriøse** juniorer i Nørrebro Skakklub. Det vil sige de elite-juniorer, som har en seriøs indstilling og som evner at deltage i et undervisningsforløb uden at forstyrre de andre unødigt.
