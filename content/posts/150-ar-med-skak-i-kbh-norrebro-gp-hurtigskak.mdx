---
title: 150 år med skak i Kbh - Nørrebro GP-hurtigskak
date: 2015-06-13
author: admin
tags:
  - nyhedsarkiv
---

Turneringen foregik over tre afdelinger. Betænkningstiden var 10 min + 3 sek. pr. træk gennem hele partiet. Denne betænkningstid gav helt sikkert flere spillere udfordringer!. Men måske har den også medvirket til at skærpe koncentrationen. Turneringerne blev ratet som dansk hurtigskak.

1.afdeling 27/4 havde kun 6 deltagere. Jens Henrichsen afgav ½ point mod Thore og hev sejre hjem i resten. 4,5 af 5 og sikker 1.plads.

2.afdeling 28/5. Arrangørerne (Finn+Jacob) var lidt spændte på hvor mange som ville stille op, set i lyset af kun 6 deltagere i 1.afd. Heldigvis fik 2.afd. 14 deltagere. Denne aften blev ubetinget Henrik Andersson's. Med den fornemme score 5,5 af 7sejrede han foran Bent V. og Henrik W. Jensen, begge 5p. Flere vil mene at Henrik i hurtigskak er bedre end de 1733 han har i rating. 5,5 mod et ratinggennemsnit på 2018 og en forventet score på 1,2 af 7 !! bekræfter han også dette., og efter turneringen røg Henrik da også op på1946!!, et plus på imponerende 213 ratingpoint. Før 3. og sidste afdeling var intet afgjort i den samlede GP-stilling. Bent V. havde 8p, Thore 7p, og Finn 6p.

3.afdeling 8/6 havde samlet fine 18 deltagere. 13 Nørrebro-spillere og 5 gæster udefra. Denne afdeling blev overraskende vundet af Finn med 6/7. I hurtigskak med denne korte betænkningstid vil spillerne hurtigere blive presset. En af Finn's modstandere sløsede med tiden og tabte selvom stillingen på brættet kunne give håb om point. En anden lavede ulovligt træk i en gevinststilling, og vores nyvalgte formand Kim fik nærmest "gummiarm". "Uglerne" kunne se utallige gevinster, men for Kim smuldrede det hele og Finn tog hele pointet. Thore lavede et fint resultat og blev nr. 2 med 5,5p.

I den samlede GP-stilling betød det at Bent og Thore delte 1.pladsen med 12,5p foran Finn med 12p. I ratinggruppe 1 (1600-1900) fik Kim Andersen med 6p (scoret i 2. og 3.afd.) lige hevet 1.pladsen hjem foran Henrik Andersson med 5,5p. I ratinggruppe 2 (under 1600) havde Hans H. Larsen let spil!. Alt for få deltagere i denne ratinggruppe betød at Hans med 2,5p før finalerunden havde et sikkert forspring. 3p i finalen betød at Hans vandt denne gruppe sikkert med 5,5p. Tabeller med runder og ratingændringer for alle 3 afdelinger kan ses under www.skak.dk kig under turneringer, turneringsarkiv og indtast "Nørrebro" i søgefelt, / Finn Bonnez

Michael Olsen har også skrevet en reportage og lagt en del billeder ud fra afd. 2 og 3 på vores [facebook side](https://www.facebook.com/NorrebroSkakklub).
