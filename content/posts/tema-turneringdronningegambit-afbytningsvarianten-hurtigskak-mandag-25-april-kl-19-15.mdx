---
title: "Tema-turnering,Dronningegambit -Afbytningsvarianten, hurtigskak Mandag 25.april kl. 19.15"
author: "admin"
date: "2016-04-12"
tags: 
  - "nyhedsarkiv"
  - "invitationer"
---

De tvungne åbningstræk er: 1. d4 d5 2. c4 e6 3. Sc3 Sf6 4. cxd5 exd5 5. Lg5 c6 Peter Wieth vil holde et kort oplæg med baggrund/historie for denne klassiske åbning og herefter overordnede ideer og strategi for både hvid og sort. Herefter spilles der 4 runder hurtigskak med betænkningstiden 20 min. pr. spiller + 5 sek. pr. træk fra træk 1. Man spiller både et parti med hvid og et med sort mod samme modstander. Man møder to modstandere og spiller ialt 4 partier. Vi vil forsøge at undgå de helt store ratingforskelle når der lægges runder. Det er gratis at deltage. Af samme årsag er der heller ingen præmier. Men øvelse kan jo gøre mester!

For at deltage skal man blot møde op mellem kl. 19.00 og 19.10
