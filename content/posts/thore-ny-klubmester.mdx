---
title: "Thore ny klubmester"
author: "admin"
date: "2016-03-08"
tags: 
  - "nyhedsarkiv"
  - "seneste-nyt"
---

Med 4p af 5 vandt Thore N. Jensen fortjent titlen som Nørrebro Klubmester 2016! Stort tillykke til Thore, som sidst kunne få sit navn indgraveret på klubpokalen i 2013. Titlen var sikret allerede inden 5. runde, da de nærmeste forfølgere Peter Wieth-Klitgaard og Henrik Bruun havde spillet deres indbyrdes runde forud. Peter vandt dette opgør og endte således på en flot 2. plads med 3p. Det var i det hele taget nogle enormt spændende opgør i den lukkede kvalifikations-gruppe om mesterskabet.

I den åbne Gr. A vandt formstærke Morten Rennenberg fra Øbro med 4p foran Henrik Winther Jensen fra Nørrebro med 3½p. I ratingruppen (Gr. B) vandt Daniel Andersen fra Frederikssund Skakklub med 4p foran Asgar Jeppesen fra Nørrebro med 3p. Slutstillingerne i de 3 grupper kan ses på [DSU](https://turnering.skak.dk/TournamentActive/Details?tourId=23188).
