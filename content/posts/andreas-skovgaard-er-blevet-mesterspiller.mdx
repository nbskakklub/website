---
title: Andreas Skovgaard er blevet mesterspiller!
date: 2017-04-27
author: admin
tags:
  - nyhedsarkiv
  - junior
---

Det skal ikke gå upåagtet hen at klubben har fået sin første mesterspiller blandt sine mange juniorer! Den bedste af dem kan nu kalde sig mesterspiller eftersom han har over 1900 i rating. Dette er sket efter en række særdeles gode resultater i starten af året. Ved årsskiftet havde Andreas ”bare” 1726, men ØBRO Nytår gav et spring derfra til rating 1819 og dernæst tjente han yderligere 30 rating i Frederiksberg Vinter EMT. Den tredje turnering i træk med voldsom rating fremgang fik Andreas på 1.brættet for vores 3.hold. Her præsterede han at vinde over Lars Kristoff Andersen på 2083 fra Herlev undervejs og efter holdkampene er hans rating pr. 23/3 2017 hele 1921! Andreas er fra årgang 2003 og cirka 14 år. Andreas gør det vedholdende godt og senest på 1.brættet til DM for skoleskakhold i dagene 21-24. april 2017 i Jetsmark i Nordjylland. Andreas og Skolen på Nyelandsvej fik en flot 2.plads kun et point efter Athene Skolen, der ligger i Søborg nord for København. Det var et meget tæt opløb mellem de 2 skolers spillere og desværre kunne vores helte ikke gentage deres (sensationelle) 4-0 sejr over Athene Skolen fra kvalifikationen i 1.hovedkreds. Andreas måtte denne gang bøje sig for Nikolai Kistrup og holdet fik et 1½-2½ nederlag og med matchpointtillæg 1½-3½ Efter dette nederlag i første runde vandt Andreas og hans holdkammerater næsten alle spil og halede 1. point ind på Athene Skolen. Klubben kan med sikkerhed sige at vores bedste juniorer ligger langt over gennemsnittet for deres årgange, når vi ser på deres resultater ved dette skoleskak hold-DM. Andreas Skovgård fik 6/7, Emil Skovgaard fik 5/7, Sanshiro Kræmmer fik 6/7 og Kishichiro Kræmmer hele 7/7 ! Andreas er forhåbentlig bare den første i en række af talenter, der kommer så langt i en ung alder. TILLYKKE ANDREAS! / Thore
