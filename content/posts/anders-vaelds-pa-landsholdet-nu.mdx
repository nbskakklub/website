---
title: "ANDERS VÆLDS PÅ LANDSHOLDET NU!"
slug: "anders-vaelds-pa-landsholdet-nu"
author: "kimsecher"
date: "2015-12-13"
tags: 
  - "seneste-nyt"
---

Tidligt i morges (lørdag), samlede 26 skakspillere sig om at deltage i klubbens sidste hurtigskakturnering for i år. Det var en bragende succes. Alle så ud til at hygge sig socialt, og hvis det var muligt at opfinde et apparat der kan måle den samlet humørstemning, så ville det ikke undrer at den var langt over verdensklasse. Klubbens bestyrelse havde været så gavmilde at dække bord op med pebernødder, brunkager og marcipankonfekt - tillige, har især éen bestemt bestyrelsesmedlem sågar uddelt personligt meget STORE julegaver ud i form af ratingpoint. Gavmildheden fra bestyrelsen side af er dog langt fra slut endnu. Der var nemlig også en flaske rødvin i lodtrækningspræmie. Skakspillere under 18 år, kunne dog ikke være med ( vi voksne skal altså også have en chance for at komme hjem med noget ). Så chancen for at vinde en lækker flaske rødvin var 1:21. Rent procentuelt var sandsynligheden 57% for at en af vore egne der hev flasken med sig hjem, men ak, lodtrækningen blev vundet af Troels F. Larsen fra Valby. Hvad blev dér af det gode gammeldags Nørrebro arbejderkvarter lodtræknings svindelnummer med at éen af os altid skal vinde ( ? ) - var den rødvin virkelig så dårlig i kvalitet, at man absolut ville forære den væk?! Dagens vinder i årets sidste hurtigskak-Børge blev intet mindre end Kongen af 1.b3 / 1,... b6 - Anders Vælds!!! Anders, eliminerede alle sine modstandere af brættet og kun i den syvende og sidste runde udviste Anders barmhjertighed med at skåne Peter Wieth-Klitgaard skakliv. I presseinterviewet, som foregik ude i ryger-gården, udtalte en meget ydmyg, Anders Vælds, at han mener at hovedårsagen til at vandt turneringen skyldes en heldig lodtrækning. Anders, beretter videre med, at hvis han i de første tre runder mødte klubvennerne Thore, Finn og Michael - så havde det set sløjt ud og løbet var nok allerede tabt før det begyndte. Tillykke, Anders Vælds!!!

Henrik W. Jensen fra klubben fik en velfortjent 2. plads med 5½ point. På 3. pladsen kom Peter Wieth-Klitgaard med 5 point. Vores seneste formand for AS04/Nørrebro skakklub, Thore fik også 5 point, men tabte på korrektionen. Af andre præmietagere kan der nævnes: Dennis L. Rose, Mark Kirkebække, Sanschiro Kræmmer og Emil Skovgaard. Emil, var virkelig godt oppe på lakridserne i dag. Han scorede hele 4½ point og det er vildt overtroisk meget, da hans forventede resultat kun var 0,85 i dansk rating og det gode ved det hele er at turneringen er rated. Så Emil kan sådan cirka smide 250 ratingpoint ind på kontoen. Brormand, Andreas Skovgaard - klarede sig også fint i turneringen, men i skakfamilien Skovgaard, så er det Emil der er dagens lille guttermand. Jeg beklager hvis er noget jeg har glemt at skrive, sådan er det bare, engang i mellem kan jeg dårlig nok huske hvad jeg selv hedder. smile emoticon Du kan se resultaterne af turneringen på linket forneden. [http://turnering.skak.dk/TournamentActive/Details…](http://turnering.skak.dk/TournamentActive/Details?tourId=23146) / Michael R. Olsen Se billeder fra turneringen på vores [Facebook side](https://www.facebook.com/NorrebroSkakklub/posts/1248528865173086).
