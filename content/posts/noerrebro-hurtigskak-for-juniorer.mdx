---
title: "Nørrebro, Hurtigskak for Juniorer"
slug: "noerrebro-hurtigskak-for-juniorer"
author: "admin"
date: "2023-09-24"
tags: 
  - "seneste-nyt"
---

Nørrebro Skakklub inviterer til hurtigskak for juniorer. Turneringen er IKKE en del af KSU JGP-serie.

Det foregår i vores lokaler [Frejasgade 14 Kbh](https://www.google.com/maps/search/Frejasgade+14+Kbh?entry=gmail&source=g).N. (Kælderlokalerne, Ejd. hj. af [Frejasgade 14](https://www.google.com/maps/search/Frejasgade+14?entry=gmail&source=g) og [Thorsgade 78](https://www.google.com/maps/search/Thorsgade+78?entry=gmail&source=g). Buslinie 6A og 18 er tæt ved. Ca. 10 min. gang fra Cityringen, Nørrebro's runddel).

Søndag 22. oktober 2023 start kl. 10.00 forventet sluttidspunkt senest 15.00

Alle juniorer som er medlem af Dansk Skak Union kan deltage.

Der spilles i to grupper:

**Gruppe A: Rutinerede spillere**. Gruppen er åben for alle spillere som har et ratingtal, men vi anbefaler at spillere med rating under 1100 tilmeldes i gruppe B (Se nedenfor). Gruppe A bliver ratet med dansk hurtigskak-rating. 

**Gruppe B: Begynder/basis**. Gruppen er for spillere som kender alle regler, men kun har lidt eller ingen turneringserfaring. maks. rating 1100.

Bemærk: I tilfælde af for få tilmeldte i en af grupperne, kan der blive tale om en sammenlægning af grupperne. 

Vi forventer at alle kommer til at spille 6 partier, og at betænkningstiden vil være 15 min. pr. spiller pr. parti.

**Indskud kr. 30. betales kontant ved ankomst.**   
 

Under turneringen: Der vil være gratis frugt/juice til deltagerne, og til forældrene gratis kaffe + mulighed for at købe chokolade og sodavand. **Betaling sker kontant**. Undervejs vil der være en kort frokostpause på ca. ½ time.  
 

Vi har plads til ca. 24 deltagere!  
 

**Tilmelding sker på [DSU-siden](https://turnering.skak.dk/TournamentActive/Details?tourId=28398), senest tirsdag 17. oktober. Husk at vælge gruppe A eller B.**  
 

Yderligere information: kontakt Finn Bonnez, mail  [f\_bonnez@post9.tele.dk](mailto:f_bonnez@post9.tele.dk)

Vel mødt, Nørrebro Skakklub
