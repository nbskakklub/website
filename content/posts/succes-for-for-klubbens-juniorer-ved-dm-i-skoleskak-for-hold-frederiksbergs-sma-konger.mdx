---
title: "Succes for for klubbens juniorer ved DM i skoleskak for hold - Frederiksbergs (små) KONGER"
slug: "succes-for-for-klubbens-juniorer-ved-dm-i-skoleskak-for-hold-frederiksbergs-sma-konger"
author: "admin"
date: "2014-04-08"
tags: 
  - "juniornyt"
  - "seneste-nyt"
---

_Pokaler i lange baner. Lars Kraemmer har sendt en stemningsrapport og_ _forøvrigt designet deres trøjer med ordene "Frederiksbergs Konger"._

Kan man være for ung til at bære titlen ”Konge” eller kan man være for gammel? Ungdommen rummer kvaliteter, som alderdommen for længst har udvisket til fordel for det store, politiske spil. Uskylden, umiddelbarheden, ære og respekt, drømmen og legen. Gode dyder, når det gælder verdens ældste brætspil, SKAK. Hertil kan tilføjes de lyse fremtidsudsigter, som alderdommen kun kan nyde i hindsight.

”Frederiksbergs konger” har været på togt i Vendsyssel. De måtte rejse med tog og bus i timevis og hoppe over hestepærer på knækkede fortovsfliser i en hørm af gylle for at nå frem til årets DM i hold-skak på Jetsmark skole i Kås. Borgmesteren slog i åbningstalen fast, at der ikke var den store lyst til at aflevere pokalerne til ”dem derovre” (jf. Djævleøen). Derudover tog vendelboerne godt imod landets bedste, unge skakspillere og de mange frivillige gjorde opholdet til en fornøjelse. Selvom de små konger havde markeret sig i skakmiljøet, da de vandt sidste års mesterskab i C-rækken (til 3. Klasse), var forventningerne ikke så høje, da de nu skulle prøves i B-rækken (til 6. Klasse), og derfor lå blandt de yngste i turneringen. Her kom ungdommen dem til undsætning, for de lod sig ikke gå på af den forventningsstress, som præger de ældre. Kongerne er stadig børn og de slappede godt af med at lege og pjatte, indtil de satte sig ved brættet, men så skruede de ellers bissen på!

Turneringen løb fra fredag den 4. april til søndag den 6. april, 2014 med kampe op til to timers varighed. I pauserne gennemgik holdleder, Emil Didriksen og træner, Jacob Brodersen kongernes partier og kom med gode råd til næste kamp. Hver gang sluttede de træningen med et fælles kampråb, så gejsten var helt i top!

B-rækken talte 12 hold fra hele landet, som hver især havde vundet kredsmesterskaberne for at kvalificere sig. Modstanden var derfor den ypperste, som Danmark kan præstere. Kongerne tog det med ophøjet ro, og sejrede igen og igen. Fem af syv runder vandt de suverænt. Med blot tre nederlag af 28 kampe lagde de en overlegen afstand til nummer to og kunne i sandhed kalde sig danmarksmestre, mens Emmet Smith, som var ekstra, forblev ubesejret i oversidderturneringen, som kørte sideløbende. Frederiksbergs Konger vendte trætte hjem med årets vandrepokal, et trofæ til Skolen på Nyelandsvej, fire guldpokaler til de fire spillere på holdet, tre pokaler for mest vindene brætter, og en guldpokal til oversidderen. 10 pokaler i alt og en god portion respekt fra de lune jyder.

Sejren betyder, at Frederiksbergs Konger skal videre til Nordisk Mesterskab og forsvare nationens ære.

Blå bog: Skakklubber: ”Skolen på Nyelandsvej, Frederiksberg” og Nørrebro Skakklub Første bræt: Andreas Skovgaard, årgang 2003, 4. Klasse Andet bræt: Emil Skovgaard, årgang 2003, 4. Klasse Tredje bræt: Sanshiro Komatsu Kraemmer, årgang 2002, 5. Klasse Fjerde bræt: Kishichiro Komatsu Kraemmer, årgang 2004, 3. Klasse Oversidder: Emmet Smith, årgang 2000, 7. Klasse Formand for skoleskak på Skolen på Nyelandsvej: Emil Diderichsen Træner for de øvede: Jacob Brorsen

Frederiksbergs Konger har spillet skak i omtrent halvdelen af deres unge liv.

![Frederiksbergs Konger m. Formand for skoleskak på Skolen på Nyelandsvej: Emil Diderichsen Træner for de øvede: Jacob Brorsen ](/images/Frederiksbergs-konger.jpg) Frederiksbergs Konger m. Formand for skoleskak på Skolen på Nyelandsvej: Emil Diderichsen  
Træner for de øvede: Jacob Brorsen

![Skolen på Nyelandsvej](/images/Skolen-på-Nyelandsvej.jpg) Skolen på Nyelandsvej til venstre

/ _Lars Kraemmer_

| Nr. | Navn | Point | Pl. |
| --- | --- | --- | --- |
| 1 | Skolen på Nyelandsvej | 31½ | 1 |
| 2 | Katrinedalskolen afd. Gislinge | 12 | 10 |
| 3 | Skørping Skole | 17½ | 6 |
| 4 | Sct. Severin Skole | 17½ | 5 |
| 5 | Virupskolen | 25½ | 2 |
| 6 | Munkekærskolen | ½ | 12 |
| 7 | Skæring Skole | 21 | 4 |
| 8 | Nr. Åby Skoleskak | 10½ | 11 |
| 9 | Sct. Michaels Skole | 25 | 3 |
| 10 | Kjellerup Skole | 16 | 9 |
| 11 | Skolecenter Jetsmark afd. Kaas | 16 | 8 |
| 12 | Strib Skoleskak | 17 | 7 |

 

<table dir="ltr" border="0" cellspacing="0" cellpadding="0">
<tbody>
<tr dir="ltr">
<td dir="ltr" colspan="2">1. Skolen p&aring; Nyelandsvej</td>
<td>1</td>
<td>2</td>
<td>3</td>
<td>4</td>
<td>5</td>
<td>6</td>
<td>7</td>
<td dir="ltr">I alt</td>
</tr>
<tr dir="ltr">
<td>1</td>
<td dir="ltr">Andreas Skovgaard</td>
<td>1</td>
<td>0</td>
<td>1</td>
<td>0</td>
<td>1</td>
<td>1</td>
<td>1</td>
<td>5</td>
</tr>
<tr dir="ltr">
<td>2</td>
<td dir="ltr">Emil Skovgaard</td>
<td>1</td>
<td>1</td>
<td>1</td>
<td>0</td>
<td>1</td>
<td>1</td>
<td>1</td>
<td>6</td>
</tr>
<tr dir="ltr">
<td>3</td>
<td dir="ltr">Sanshiro Kr&aelig;mmer</td>
<td>1</td>
<td>1</td>
<td>1</td>
<td>1</td>
<td>1</td>
<td>1</td>
<td>1</td>
<td>7</td>
</tr>
<tr dir="ltr">
<td>4</td>
<td dir="ltr">Kishichiro Kr&aelig;mmer</td>
<td>1</td>
<td>1</td>
<td>1</td>
<td>1</td>
<td>1</td>
<td>1</td>
<td>1</td>
<td>7</td>
</tr>
</tbody>
</table>
Også stort tillykke fra de stolte juniortrænere i Nørrebro Skakklub. / Thore og Kim
