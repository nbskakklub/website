---
title: "Holdskak og træning"
slug: "holdskak-og-traening"
author: "kimsecher"
date: "2013-08-08"
tags: 
  - "holdturneringen"
  - "seneste-nyt"
---

Ærede medlemmer ;-) Det har været en lang og forhåbentlig god sommer for dig og din skakklub har ikke lidt nogen vandskade, heldigvis. Denne mail vedrører TILMELDING TIL HOLDSKAK & TILBUD OM TRÆNING.

TILBUD OM TRÆNING:

Vores nye medlem Henrik Bruun har tilbudt at gøre et slag for skak træning i den kommende sæson, hvilket vi fra bestyrelsens ser frem til.

Han efterspørger medlemmer primært under 1900 i rating, der ønsker at udvikle deres skakforståelse og skakstyrke. Man skal dog selv yde en del og f.eks forpligte sig til at spille flere turneringer end lige holdkampene, men det kan man læse om i vedlagt fil.

De 8 mest dedikerede spillere, som Henrik vil give en hånd, vil også danne et 8-mands hold, som spiller i den række deres ratinggennemsnit berettiger til.

Da bestyrelsen har været bekendt med Henriks glimrende initiativ længe er du ikke den første der søger om at komme blandt den udvalgte skare. Både Kim Andersen (webmaster) og Jacob Printzlau fra bestyrelsen har sendt en "ansøgning" afsted til Henrik, men det giver jo ikke nær de 8 spillere som søges! Jeg/klubben håber mange vil tage godt imod Henriks tilbud, for tilbudet er ganske seriøst - se vedlagte fil.

TILMELDING TIL HOLDSKAKIgen i år ønsker klubben din deltagelse til holdturneringen. Vi stiller forhåbentlig igen med 5 hold mindst. Efter de fine 1.pladser for 2. og 4. holdets vedkommende har klubben nu  2 hold i Mesterrækken, 2 hold i 1.række og 1 hold i 2.række.

Kan du med stor sandsynlighed spille mindst 4 og helst alle 7 holdkampe i næste sæson, må du gerne sende en mail til undertegnet [thorenjensen@gmail.com](mailto:thorenjensen@gmail.com) med et JA TAK.

Kan du ikke spille 4 holdkampe, vil det være fint vist du skriver RESERVE TAK.

Endelig er der muligheden at sende NEJ TAK til holdskak i år.

Holdkampene spilles i ugen efter divisionsturneringens søndagskampe - hvornår de er kan ses på [dsu.dk](http://dsu.dk/)

Det vil være rart at få mange så mange svar som muligt pr. mail, så husk at sende en besked til mig inden den 10. september "dagen før balladen om tårnene i dejlige New York" (det skulle være til at huske). På forhånd tak Med skaklig hilsen

din skakklub :-)
