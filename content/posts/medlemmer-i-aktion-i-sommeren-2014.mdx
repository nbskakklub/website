---
title: "Medlemmer i aktion i sommeren 2014"
slug: "medlemmer-i-aktion-i-sommeren-2014"
author: "kimsecher"
date: "2014-06-01"
tags: 
  - "seneste-nyt"
---

Foreløbig har 3 fra klubben tilmeldt sig [**Politiken Cup**](http://www.ksu.dk/politiken_cup/default.aspx?aar=2014). Jørgen Hvenekilde, Hans Larsen og Aase Morling har tilmeldt sig det store felt med blandt andre 10 stormestre (GM) over 2600 i rating. Den store turnering over 10 runder foregår på Konventium i Helsingør fra den 21-29 juli. Hvis der er en deltager med bil der vil deltage, vil jeg meget gerne have et praj om det på mail: thorenjensen@gmail.com. Det forlyder nemlig at kystbanen igen vil lave sporarbejde mellem Østerport og Klampenborg og de gener det dermed medfører. Det vil være rart at dele kørselsomkostningerne med en klubkammerat!

[**Whitsun Masters**](http://whitsungrandmasters.dk/), 5-7 juni i Øbro. Finn Bonnez, Michael Olsen, Jens Henrichsen og undertegnet er med blandt de 24 deltagere med +1900. Endelig er der spændende turneringer i gang, hvor mange af klubbens medlemmer gør det godt!

I [**Herlevs Forårsturnering**](http://ksu.dk/kalender/dotnet/tabel.aspx?id=1321) har klubben 2 deltagere med. I den øverste gruppe har Casper Olsen 3½ af 6 samen med 3 andre, så der bliver en dramatisk sidste runde. I den næst øverste gruppe deler Bjarne Henriksen føringen med 5 af 6. Han skal i sidste runde møde sin gode ven Finn Gemynthe Madsen på 4½/6.

I [**K41´s Sommerturnerings**](https://turnering.skak.dk/TournamentActive/Details?tourId=22111) øverste gruppe har Peter Wieth gjort det godt med 2½/3 og i gr. 2 har Thore 1½/3. Især Peter har en chance for en topplacering, da der kun er 2 runder igen. Asger Jeppesen har 1½/3 i gruppe.3, mens Aage Christensen foreløbig 1 point af af 2 kampe i gruppe 4

I [**KSUs 3. dagturnering**](http://ksu.dk/kalender/dotnet/tabel.aspx?id=1280) har Christian Strachan en delt 1. plads i øverste gruppe. Fantastisk at han har scoret 3 af 4 allerede, når hans forventet er på 3,1 i de 7 runder. Kan Christian blive sådan ved, får han over 1900 i rating, da han bare mangler omkring 20 rating. Hans Larsen har 2½ af 4 i gruppe 2

Endelig er der [**Nørrebros Forårs EMT**](http://ksu.dk/kalender/dotnet/tabel.aspx?id=1325) hvor Thore har været så heldig at lægge ud med 4 gode 1-taller og Peter Wieth og Michael Nielsen (Allerød) har 3 point. I gr.2 har vores nye medlem Bjarke Rasmus Nicolaisen fået en kanon debut med 4 af 4! Han har som den 3 lavest seedede på 1355 scoret helt fantastisk. Spændende at følge ham videre frem og se om Hans Larsen eller Asger Jeppesen begge på 3 af 4 (eller andre) kan indhente vores talentfulde nye medlem.

/ Thore
