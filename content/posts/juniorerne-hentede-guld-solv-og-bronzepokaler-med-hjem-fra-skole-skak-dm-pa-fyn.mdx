---
title: "Juniorerne hentede guld-, sølv- og bronzepokaler med hjem fra Skole Skak DM på Fyn"
slug: "juniorerne-hentede-guld-solv-og-bronzepokaler-med-hjem-fra-skole-skak-dm-pa-fyn"
author: "kimsecher"
date: "2016-11-27"
tags: 
  - "juniornyt"
---

Igen i år havde "Nørrebro Skakklub" sendt en større delegation af sted til Skolernes DM turnering, som blev afholdt i weekenden 25-27. november på Den frie Lærerskole i Ollerup på Fyn. I alt havde et dusin Nørrebro Spillere kvalificeret sig til turneringen via topplaceringer i kredsmesterskabet eller anden forhåndskvalifikation. Sanshiro & Kishiciro Kraemmer og Oliver Wu kunne dog ikke deltage i denne omgang.

Inden turneringen for alvor kom i gang vandt William Østergaard Nielsen guld i lyn for E-gruppen. Kanon godt gået! ![williamguld](/images/WilliamGuld-300x200.jpg) ![williamguld2](/images/WilliamGuld2-300x200.jpg)

I den ældste gruppe vandt Viktor Nielsen over Mikkel Manosri  og Rasmus Thøgersen (alle 4p/5). Ellen Fredericia Nilssen fra K41 vandt B-gruppen med 6p/7.

Gruppe C blev ikke helt overraskende vundet af Nikolai Kistrup fra BMS (6½p), mens Andreas og Emil Skovgaard fra Nørrebro Skakklub kan se tilbage på en lidt skuffende slutplacering med hhv. en 8. plads (4p) og en 17. plads (3½p). Det skal dog understreges at C-gruppen med 32 spillere har særdeles stærke juniorer i den øvre halvdel.

![andreasskovgaardollerup](/images/AndreasSkovgaardOllerup-300x200.jpg)![emilollerup2](/images/EmilOllerup2-150x150.jpg)

I Gruppe D var Hannibal Valeur Jaques fra Nørrebro Skakklub uheldig med sin korrektionsberegning og måtte tage til takke med en 4 plads med 5½p (samme antal point som sølvvinderen). Han kan dog se tilbage på en særdeles heldig sejr i sidste runde, hvor han havde et tabt bonde-slutspil. Også denne gruppe blev vundet af en pige - stærke Nienke van der Brink fra Caissa med 6p. Ligesom Ellen havde Nienke også om fredagen vundet lynturneringen for sin gruppe. Dejligt at se, at pigerne kan give drengene kamp til stregen. ![hannibalollerup](/images/HannibalOllerup-300x200.jpg) I gruppe E havde Nørrebro Skakklub hele 4 spillere med. Noah Wahlgreen fik en imponerende bronzepokal med 6p efter en flot slutspurt! Utrolig flot gået og lidt uheldigt at det ikke blev til finere metal som følge af dårlig korrektion. Lukas Iskos stod alene i spidsen efter 5. runde, men satsede lidt for meget i åbningen i 6 runde, og tabte ligeledes 7. runde i en stilling han nok burde havde vundet. Det blev således til en 4. plads med 5p. Lukas spiller imponerende flot for sin alder, men til tider alt for optimistisk i åbningerne og midtspillet. William Østergaard Nielsen, som om fredagen vandt guld i lynturneringen, fik ligeledes 5p og en 8. plads på lidt dårligere korrektion. Endelig spillede Robert Gramkow Sveistrup fra klubben et særdeles godkendt DM med 3p. Det er første gang Robert er med til DM, så godt gået. ![noahlukaswilliam](/images/NoahLukasWilliam-300x200.jpg)  ![lukasollerup](/images/LukasOllerup-300x200.jpg)  ![william3ollerup](/images/William3Ollerup-300x200.jpg)![noahollerup](/images/NoahOllerup-300x200.jpg) I den yngste gruppe (Gruppe F) fik vi 2 medaljer med hjem. Valdemar Østergaard Nielsen fik en flot 3. plads med 6p i den 32 mand store gruppe! Samme scorer, men med bedre korrektion fik Andreas Philip Cort Maleeva Hansen, som netop har skiftet fra Caissa til Nørrebro Skakklub. Dejligt at få så talentfuld en spiller til klubben foruden hans bror! Forhåbentlig kan Andreas' og Oliver Wus rolige og seriøse spillestil smitte lidt af på Valdemar, som desværre alt for tit spiller alt for hurtigt. Men det er unægteligt at drengen har talent.

![andreassolvollerup2](/images/andreassølvOllerup2-300x200.jpg)![valdemarollerup](/images/ValdemarOllerup.jpg)
