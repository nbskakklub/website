---
title: "Brobizz 1 fører juniorholdturneringen"
author: "admin"
date: "2014-01-05"
tags: 
  - "juniornyt"
  - "seneste-nyt"
---

2\. juniorholdstævne blev afholdt lørdag den 3. januar i Tapeten i Ballerup. 14 hold var igen mødt frem til 3 runders holdskak, og efter alle kampene var afviklet fik vi følgende stilling: 1. Brobizz1 (Nørrebro) 19½ point 2. BMS Tigers1 19 point 3. Brønshøj5 (juniorholdet) 16 point. Brobizz 1 og BMS Tigers 1 har mødt hinanden (spillede 2-2 i 2. runde), så de sidste 3 runder bliver en kamp om hvem der scorer flest point mod de andre hold. Blandt deltagerne er det værd at bemærke at både Emil Skovgaard (Brobizz 1) og Louis Bjerrum Christiansen (Brønshøj 5) har begge scoret maksimum point. På vores første bræt har Andreas Skovgaard også klaret sig fint med 4½ point, mens Sanschiro Kræmmer på 4. brættet har indhentet hele 5 point. På vores 2. hold (Brobizz 2) har unge Hannibal Valeur Jaques vist sig at være en solid reserve med 2 sejre i går, mens Arn Holland samlet har snuppet 5/6! Godt gået og tillykke med sejren mod Emmet Smith, som vi snart håber på at se til træning i klubben :-) Sidste juniorholdstævne afvikles d. 22. marts ligeledes i Tapeten i Ballerup. Det bliver enormt spændende om vi kan vinde guldet i år! Klubben er også stolte af at Brobizz 2 ligger lige efter de 3 bedste hold på en 4.plads med 13. point. Vi vil igen kigge på partierne på torsdag med pizza spisning ind i mellem fra kl. 17.00. /Thore og Kim
