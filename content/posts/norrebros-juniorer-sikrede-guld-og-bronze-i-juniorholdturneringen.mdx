---
title: "Nørrebros juniorer sikrede guld og bronze i Juniorholdturneringen"
slug: "norrebros-juniorer-sikrede-guld-og-bronze-i-juniorholdturneringen"
author: "kimsecher"
date: "2015-03-23"
tags: 
  - "juniornyt"
  - "seneste-nyt"
---

Der blev kæmpet godt til de 3 sidste runder af juniorholdturneringen! En sikker 1.plads til BroBizz 1. Suveræne 11 point af 12 mulige fik de i de sidste 3. holdkampe - man mangler ord for deres bedrift! En fantastisk fight fra BroBizz 2. fik skubbet dem flere pladser frem i tabellen, fra en 6-7 plads før rundens kampe, til en 3-4 plads med Black Knights 1. Da holdet vandt deres indbyrdes kamp i sidste runde med 3-1 fik vi 3.pladsen! For BroBizz 3 blev det ikke den bedste lørdag, da de røg ind i 3 klare nederlag. ![BrobizzGuldogBronze](/images/BrobizzGuldogBronze1-1024x576.jpg)

Flere at spillerne på BroBizz 1 & 2 vil være for stærke næste år til at deltage, da de vil have over 1400 i rating, men det vil 14-15 andre juniorklubber sikkert være ret glade for, for i år har vi siddet på det meste. En del tilbagegang efter et så gyldent år må juniorklubben nok forvente, men vi trænere skal gøre vores for at afløserne også bliver stærke. 4 af de stærke juniorer har i år spillet med på vores almindelige hold og det fortsætter de og flere andre forhåbentlig med næste år. Godt sammenhold er en del af succesen, så vi starter igen juniortræningen på torsdag kl. 17.30 med pizzaer og gennemgang af nogle af skakpartierne fra juniorholdkampene. Husk nu de partier! Stort bifald fra hele klubben for en 1. og en 3. plads, hvilken succes :-) [Link til slutstillingen](http://www.kobenhavnsskakunion.dk/holdturneringen/tabel.php?id=190). Thore + Kim
