---
title: "Junior Sommerskak-turnering søndag 18. juni i Osram-huset"
author: "admin"
date: "2017-05-29"
tags: 
  - "nyhedsarkiv"
  - "invitationer"
  - "juniornyt"
---

Nørrebro Skakklub og foreningen Skak for sjov inviterer i samarbejde med kulturhuset Osramhuset til: **Sommerskak-turnering for børn og unge**

Tid: Søndag den 18. juni kl. 10-15 - indskrivning fra kl. 9.30. Sted: Osramhuset, Valhalsgade 4, 1. sal, Nørrebro.

Alle børn, som kender skakreglerne, kan deltage i det hyggelige og spændende skakarrangement. Deltagergebyret er 50 kr., som betales ved indskrivningen. Vær venligst klar med lige penge eller betal via MobilePay.

Tilmelding senest torsdag den 15. juni på [www.kbhskoleskak.dk](http://kbhskoleskak.dk/wordpress/) Her findes også selve invitationen i PDF format.

Vælg mellem fire grupper:

- **Begyndergruppen** – for dem, der deltager i deres første skaturnering eller kun har deltaget i ganske få turneringer.
- **Basisgruppen** – for dem, der har spillet med i flere skakturneringer, men endnu ikke har opnået en topplacering.
- **Kandidatgruppen** – for dem, der er vant til at spille med i skakturneringer (vejledende rating 1000-1200).
- **Mestergruppen** – for "klubspillere" med en vejledende rating over 1200.

Børnene har 15 minutter hver til hele skakpartiet. Alle børn spiller seks runder, og der er frokostpause ca. kl. 12. På spillestedet er der gratis vand og frugt, men medbring venligst selv frokost. Turneringen afsluttes med uddeling af præmier ved 15-tiden.

Vel mødt! Kim S. Andersen, Thore N. Jensen og Henrik Andersen (turneringslederne).
