---
title: "Lukas Iskos vinder København Open i Skoleskak"
slug: "lukas-iskos-vinder-kobenhavn-open-i-skoleskak"
author: "admin"
date: "2017-05-01"
tags: 
  - "juniornyt"
---

Nørrebro var pænt repræsenteret til København Open i Skoleskak, som blev afholdt på Frederiksberg Rådhus lørdag den 29. maj. I Mestergruppen tog Nørrrebro Skakklub sig af guld, sølv og bronze medaljerne. Lukas Iskos fik med 6½ point (af 7) titlen som "Mester i København Open i Skoleskak 2017"! Lukas var lidt heldig i 7. runde, hvor han kom ud af åbningen med en officer nede, men på en eller anden måde fik han vendt det til en sejr. På 2. pladsen kom Hannibal J. Valeur med 6/7. Vores umiddelbart stærkeste mand, Emil Skovgaard satsede lidt for meget i tidspres mod Lukas, og tabte deres indbyrdes opgør.  Emil kunne dog trøste sig med en bronze-pokal i den 17 mand store mestergruppe. Oliver Wu spillede for første år med i basis-gruppen. Det blev til en flot sølv-pokal med 6/7 i hans 24 mand store gruppe. Godt gået af Oliver, som også har lært sin lillesøster at spille skak. Elin Wu spillede med in sin første turnering i begyndergruppen, hvor det ligeledes blev til en meget flot sølv-pokal med 4p/5. Det bliver spændende at se Elins udviklingspotentiale nu når hun er startet i klubben. Tillykke til vores mange pokalvindere.

![](/images/ElinogOliver-225x300.jpg) ![](/images/OliverWu-225x300.jpg) ![](/images/ElinWu-225x300.jpg)

![](/images/Vinderne.jpg) Kim og Thore
