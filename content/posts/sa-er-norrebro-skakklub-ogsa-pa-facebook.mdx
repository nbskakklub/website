---
title: "Så er Nørrebro Skakklub også på Facebook"
slug: "sa-er-norrebro-skakklub-ogsa-pa-facebook"
author: "admin"
date: "2013-01-05"
tags: 
  - "seneste-nyt"
---

Kære medlemmer i Nørrebro Skakklub ;-) Glædelig jul! Efter en del mailsnak frem og tilbage lader det til, at ingen synes, at det er en direkte dårlig idé, at Nørrebro Skakklub får en Facebook-side som supplement til den eksisterende hjemmeside. Et sted hvor klubbens medlemmer selv kan deltage aktivt i skabelsen af gode historier fra klubbens daglige liv og ikke mindst promovere klubben og klubbens arrangementer over for skakinteresserede og potentielle medlemmer. Lad os bare være ærlige..... Øbro, K41 og alle de andre københavnske skakklubber er jo fine nok - de er bare ikke nær så gode som Nørrebro Skakklub ;-) Håber, at DU vil bakke op omkring ideen og trykke SYNES GODT OM, når du kigger forbi http://www.facebook.com/NorrebroSkakklub første gang. Indtil videre er jeg blot tovholder - det er selvfølgelig den til enhver tid siddende bestyrelse i klubben, der beslutter strategi og fremtid for både hjemmeside og Facebook-side. Jeg er sikker på, de vil kunne supplere hinanden helt perfekt. Vi ses på Facebook og face-to-face i klubben den 3. januar 2013. Bedste julehilsner Henrik E. Brun.
