---
title: "Oliver satte alle skakmat"
slug: "oliver-satte-alle-skakmat"
author: "admin"
date: "2016-07-06"
tags: 
  - "juniornyt"
  - "seneste-nyt"
---

Lørdag den 25. juni opnåede 7-årige Oliver Wu fra Nørrebro Skakklub sit hidtil bedste resultat i en skakturnering. Det skete ved at vinde alle sine syv skakpartier i en begyndergruppe til Sommerskak-turnering i Osramhuset, arrangeret af Nørrebro Skakklub og foreningen Skak for sjov med støtte fra Nørrebro Lokaludvalg. I samme gruppe opnåede Milan Frost, Nørrebro Skakklub, en andenplads, mens Snorre Sebastian Aagaard Mortensen, Skolen på Islands Brygge, og Ulrik Pedersen, Skak for sjov, delte tredjepladsen. I basisgruppen, vandt Valdemar Østergaard-Nielsen, Nørrebro Skakklub, efter omkamp med August Svanholt , Skak for sjov, og Thore Creve-Fræmohs, Skak for sjov, blev nr. 3. Kandidatgruppen blev vundet med overbevisende 5½ point af 6 mulige af William Østergaar-Nielsen, mens Lotte Dyndgaard, Nørrebro Skakklub, fik sølv, og Daniel Tuk Hartsø Jarlskov, Brøndby Skakklub, fik bronze. Gruppen for de dygtigste skak-børn, mestergruppen, blev afgjort i et parti mellem Oliver Trier, Caïssa Gladsaxe, og Hannibal Valeur Jaques, Nørrebro Skakklub. Her vandt Oliver, men Hannibals gevinst i seks ud af syv mulige partier er også bemærkelsesværdig. Forhåndsfavoritten, sjællandsmester Emil Skovgaard, måtte tage til takke med en tredjeplads. I alt 28 børn deltog i skakturneringen. Nørrebro Skakklub og foreningen Skak for sjov holder sommerpause nu. Men nye børn er velkomne til at spille med efter sommerferien. Læs mere på www.skakforsjov.dk Mange sommerhilsner, Henrik, Kim og Thore

![Olliver først til venstre vandt Begyndergruppen.](/images/Olliver-først-til-venstre-vandt-Begyndergruppen.-1024x683.jpg)

![LotteDyndgår fik en flot 2. plads i sin gruppe](/images/LotteDyndgår-fik-en-flot-2.-plads-i-sin-gruppe-1024x683.jpg)

![Hannibal mod Emil Skovgaard](/images/Hannibal-mod-Emil-Skovgaard-1024x683.jpg)

![Mathias vs Emil i Mestergruppen](/images/Mathias-vs-Emil-i-Mestergruppen-1024x683.jpg)
