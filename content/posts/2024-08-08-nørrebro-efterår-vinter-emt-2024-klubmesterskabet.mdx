---
title: Nørrebro efterår-vinter emt 2024 (klubmesterskabet)
date: 2024-08-08
author: admin
tags:
  - invitationer
---
Hvem bliver klubmester i Nørrebro i 2024? Henrik W. Jensen vil sikkert forsøge at tage endnu et mesterskab i 2024, (han har jo allerede lyn, hurtig og Fischer-Random) forhåbentligt vil den forsvarende klubmester Bent Vestergård og andre give ham modstand!! Læs nedenfor de nærmere detaljer OG TILMELD DIG !!

mvh Finn + Jacob 

Der spilles i en 6-mands alle mod alle gruppe.
Kun Nørrebro-spillere kan deltage. Arrangørerne kan dog "udstede" et "wildcard" til en ikke- Nørrebro spiller. Der spilles på følgende mandage med start kl. 19.00.

- 23.sept.  uge 39  1. runde
- 7.okt.      uge 41  2. runde
- 28.okt.    uge 44  3. runde
- 11.nov.   uge 46  4. runde
- 25.nov.   uge 48  5. runde

Turneringen  ELO-rates hvis muligt. 40 træk/90 min derefter 15 min. pr. spiller samt 30 sek. pr. træk fra træk 1.

**Indskud kr. 150,- betales kontant før 1.runde.**

Præmier: Indskud minus emt-afgift anvendes til præmier. Ved ligestilling deles pengepræmie(r).

Fremmøde: Senest 1 time efter annonceret starttidspunkt.

Hvis du gerne vil deltage sender du en mail **senest 6.sept. 2024** til Finn Bonnez[ f_bonnez@post9.tele.dk](mailto:f_bonnez@post9.tele.dk)


**Bemærk** at det er de 5-6 højest ratede blandt de tilmeldte Nørrebro-spillere som kan deltage. Du bedes derfor også oplyse om du eventuelt vil deltage i den sideløbende åbne EMT hvis du ikke er blandt de 5-6 højest ratede.Se flere detaljer nedenfor.
**Regler for Nørrebro klubmesterskab 2024**
De 5-6 højest ratede blandt de tilmeldte Nørrebro-spillere spiller om mesterskabet. **Spillernes danske ratingtal pr. 3.september 2024 danner grundlag for en evt. kvalifikation til mesterskabsgruppen**. Forsvarende klubmester er altid kvalificeret, uanset ratingtal. Arrangørerne har mulighed for at tildele et "wildcard" til en ikke-Nørrebro spiller.

**Titlen Nørrebro klubmester 2024**
Ved ligestilling i point mellem 2 eller flere spillere tilfalder mesterskabet den spiller som i Indbyrdes opgør har bedst score (point mod den eller de andre spillere i samme pointgruppe).
Ved fortsat ligestilling tæller flest gevinster i gruppen.
Ved fortsat ligestilling afgøres klubmesterskabet ved omkamp efter regler fastsat af arrangørerne (Jacob + Finn)
