---
title: "Link til individuelt-KM-i-Skoleskak-2013"
author: "admin"
date: "2013-11-01"
tags: 
  - "invitationer"
  - "juniornyt"
---

Københavns Skoleskak indbyder til individuelle kredsmesterskaber 2013 med kvalifikation til DM i skoleskak!

Årets individuelle kredsmesterskaber spilles lørdag den 2. november kl. 10-16 på N. Zahles Gymnasieskole, Nørre Voldgade 7.

De bedste kvalificerer sig til DM i skoleskak (undtaget Ågruppen, som er et tilbud til begyndere og de der ikke har tid til eller mod på at forpligte sig til en hel turneringsdag.)

Grupperne er:

A: Spillere, som i år fylder 17-20 år. B: Spillere, som i år fylder 15 eller 16 år. C: Spillere, som i år fylder 13 eller 14 år. D: Spillere, som i år fylder 11 eller 12 år. E: Spillere, som i år fylder 9 eller 10 år. F: Spillere, som i år fylder højest 8 år. Å: Åben gruppe for nybegyndere, der ønsker en hyggelig skakdag uden KMkonkurrence.

Regler De 4 højst placerede i hver gruppe kvalificerer sig til DM i Skoleskak. Rørt brik skal flyttes, og sluppet brik skal blive stående. Betænkningstid, runder og grupper tilpasses deltagerantal, hvor afvikling tættest muligt på DM-betænkningstider tilstræbes. Antal runder samt tider kan ses på kbhskoleskak.dk senest onsdag d. 30 oktober og udsendes til alle der tilmelder sig hjemmesidens nyhedsservice på www.kbhskoleskak.dk

Der kan købes mad, drikke, kage og frugt, men medbring gerne en god madpakke! 

Præmier eller diplomer/medaljer til alle. 

Tilmelding Det koster 50 kr. at deltage (betales på dagen). Du skal være medlem af Dansk Skoleskak, hvilket du automatisk er, hvis din skole er medlem (Se www.skoleskak.dk/kort). Ellers kan du melde dig ind på dagen for 150 kr.

Tilmelding til kobenhavn@skoleskak.dk

Vi glæder os til at se jer!
