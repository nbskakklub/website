---
title: "400 kr. til Mikkel i Tårnbys Jubilæumsturnering!"
author: "admin"
date: "2012-12-12"
tags: 
  - "nyhedsarkiv"
  - "juniornyt"
---

![mikkel400kr](/images/mikkel400kr.png)

Mikkel vandt 400 kroner og sikrede sig titlen som bedste mand under 1200 i rating i Tårnbys Jubilæumsturnering. Selvom hans tre sejre var mod de lavest ratede, nedspillede han en 1500-mand i et super kombinationsparti. Flot, korrekt tårnoffer og alt muligt. Men da Mikkel kun manglede to forcerede træk i at sætte en elegant mat, kiksede han desværre. Mikkel overspillede også en 1350-mand, men skarpheden skal styrkes, når slutningen nærmer sig. Her tabte Mikkel til sidst et slutspil, hvor begge parter kun havde konge og dronning tilbage! Modstanderen havde endda tilbydt remis, men Mikkel insisterede på at spille videre, fordi han havde bedre tid.

Mikkels flotte resultat demonstrerer at AS04s stærkeste juniorer kan begå sig mod de voksne. Flot gået og stort tillykke til Mikkel.

/ Kim og Thore
