---
title: "Skolen på Nyelandsvej vandt U-DM i Skoleskak 2016"
author: "admin"
date: "2016-04-10"
tags: 
  - "nyhedsarkiv"
  - "juniornyt"
---

Så er hold DM 2016 i Vestfjends (lidt syd for Skive) netop afsluttet. Fredag aften (den 8. april) blev deltagerne budt velkommen af den nye Danmarksmester i skak, stormester Mads Andersen, som var med på storskærm via Skype. Efter lasagne til aftensmad i forsamlingshuset gik selve stævnet i gang med højt humør.

Omkring 30 skoler fra hele landet deltog i turneringen, som strakte sig over 3 dage (fredag til søndag). Nørrebro Skakklub var indirekte repræsenteret af Skolen på Nyelandsvej i B-gruppen (med Emil Diderichsen som træner) samt Henrik Andersens 'Skak for Sjov' hold, som havde kvalificeret sig i den åbne fællesgruppe.

I B-gruppen blev der spillet 9 runder med 40 minutters betænkningstid. Helt suverænt scorede **Skolen på Nyelandsvej** (Andreas og Emil Skovgaard, Kishichiro Kræmmer og Mathias Bechlund) 44 point ud af 45 mulige!. Det var selvfølgelig nok til guldpokalerne samt kvalifikation til de Nordiske Mesterskaber i Hold-skoleskak. De nærmeste forfølgere blev Virupskolen med 38½p samt Køge Private Realskole med 36p, mens ærkerivalerne fra Atheneskolen vandt den ældre A-gruppe. Stort tillykke til vores unge drenge! Det bliver spændende at se om I kan blive Nordiske Mestre. Henrik Andersens 'Skak for Sjov' hold var som sagt med i den åbne fællesgruppe, hvor der var en enorm aldersforskel på deltagerne. Ikke desto mindre lykkedes det Hannibal Valeur, samt bl.a. William og Valdemar Østergaard-Nielsen at vinde over eksempelvis Vejle Tekniske Gymnasium. Godt gået af et hold med en gennemsnitsalder på ca. 10 år at slå et gymnasium. Samlet fik Skak-for-Sjov holdet en 4. plads med 7 point. De samlede resultater og mange billeder fra turneringen kan findes via følgende [link](http://holddm.dk/).

![Vinderne](/images/Vinderne.jpg) ![DMSKAKHOLD1](/images/DMSKAKHOLD1-1024x576.jpg)

![DMSKAKHOLD3](/images/DMSKAKHOLD3-300x225.jpg)![DMSKAKHOLD2](/images/DMSKAKHOLD2-300x225.jpg)![DMSKAKHOLD4](/images/DMSKAKHOLD4-300x169.jpg)

/ Kim og Thore
