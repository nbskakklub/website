---
title: "Nyhedsarkiv2006"
author: "admin"
date: "2012-12-06"
tags: 
  - "nyhedsarkiv"
---

## Flytning (18.11.06)

Klubben har sammen med KS udsendt denne pressemeddelelse om flytning og sammenrykning af AS04 og KS.

## VM match (03.10.06)

VM matchen Topalov-Kramnik er tilsyneladende på skinner igen, efter at have hængt på afgrunden i et par dage. På torsdag fra 18.30 vil vi kigge på dagens parti (måske live hvis det stadig er i gang) sammen med Dr. Woge som vil lede analyserne.

## Nørrebromester i Lynskak (03.10.06)

Vinder af det uofficelle Nørrebromesterskab i lyn blev Allan Keller som kun satte et point til - nemlig mod formanden. Det lykkedes kun at skræmme 10 spillere sammen til turneringen, heraf havde de 8 i forvejen tilknytning til klubben.

## Politiken Cup (25.07.06)

En håndfuld medlemmer deltager i denne uge i Copenhagen Open: Jens Kristiansen, Jens Henrichsen, Anders Bering, Anders Sønderby og Mofid Al-Saad. Spillestedet er igen i år Tåstrup.

## Forårsturnering (30.05.06)

Topopgøret mellem Erling og Thore endte remis, så Thore blev fortjent vinder af turneringen med 4½/5. I alle-mod-alle gruppen lykkedes det Asger at gøre rent bord og vinde med 5/5.

## Forårsturneringen (26.05.06)

Sidste runde spilles på mandag og turneringssejren afgøres i partiet mellem Thore (4) og Erling (3½). I alle mod alle gruppen har Asger muligheden for at vinde med 5/5.

## Danmarksmester (25.05.06)

Som den eneste fra klubben deltog Erik Møllmann i Danmarksmesterskaberne i Aalborg. Det gav til gengæld maksimalt udbytte da Erik overlegent vandt sin gruppe. Tillykke!

## Hurtigmesterskabet (07.05.06)

På trods af en sidste øjebliks ændring af spillestedet til medborgerhuset på Kapelvej, nåede 11 deltagere frem til klubmesterskabet i hurtigskak. Som sædvanlig blev det en hyggelig turnering og vejret var fint så frokosten og efteranalyserne blev flyttet udendørs. Thomas Lund blev klubmester med 5 point, andenpladsen gik til Bjarne Henriksen og Janus Munck Rasmussen fik ratingpræmien.

## Klubmester! (29.03.06)

Jonel Balnozan blev i mandags klubmester, efter at have besejret Martin Willerup i omkamp (2-0 i hurtigpartier).

## Klubmesterskabet (22.03.06)

I mandags spilledes sidste runde og spændende var det om det kunne lykkes Jonel Balnozan at indhente førende Martin Willerup for således at dele turneringssejren (og førstepræmien) - og det lykkedes! Så stort tillykke til vinderne Martin og Jonel med 5/7. Erling Nilsson blev flot 3ér med 4 pt. Godt gået af de tre ASer i det første åbne klubmesterskab.. I gruppe 2 kunne ingen true opkomlingen Michael Mikkelsen, der forblev ubesejret og vandt med 5½ af 7 og kom samtidig over 1700 i rating. Nr. 2 og 3 blev Hans Raahaauge og Janus Munck Rasmussen med 4 pt.Gruppe 3 tilhørte tilbagevendte Anders Damm-Frydenborg, der ubesejret høstede 5½, skarpt forfulgt af 'nye' Kasper Christensen med 5, der igen blev bidt i haserne af også tilbagevendte Peter Grahn med 4½.

## Medlemsmøde (12.02.06)

Sune Berg Hansen har indvilget i at komme og fortælle om sine erfaringer med Hamburgs BundesLigaklub med 400 medlemmer og eget hus. Efter indlægget redegøres for arbejdet med at finde lokaler til AS og KS; - lokalerne findes men koster mere end vores samlede kontingent og fondskroner rækker til. Hvad gør vi så? Danner en støtteforening, der med frivillige bidrag kan lukke hullet mellem indtægter og udgifter. Mød op torsdag 23. februar kl. 19 - det er gratis - det er godt!
