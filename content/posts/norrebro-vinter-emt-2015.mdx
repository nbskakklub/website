---
title: "Nørrebro, Vinter-Emt 2015"
author: "admin"
date: "2015-09-19"
tags: 
  - "invitationer"
  - "seneste-nyt"
---

Turneringen er tillige kvalifikationsturnering for Nørrebro klubmesterskabet 2016 (se info nederst). Afholdes i Nørrebro Skakklubs lokaler Frejasgade 14. Der spilles på følgende mandage med start kl. 19.00: 05.10 1.r., 12.10 2.r., 19.10 3.r. 09.11 4.r., 16.11 5.r, 30.11 6.r., 14.12 7.r. Turneringen elo-rates hvis muligt. 40 træk på 90 min, derefter 15 min. pr. spiller samt 30 sek. pr. træk beregnet fra træk 1. Der spilles i én stor monrad-gruppe. I runde 1 og 2 anvendes seedning. Monradgruppen deles i to ca. lige store grupper. Spillere i øverste halvdel mødes indbyrdes i runde 1 og 2 ligesom spillere i nederste halvdel mødes indbyrdes i runde 1 og 2. Fra runde 3 spilles som een stor gruppe hvor antal opnåede point afgør placering.

Fremmøde senest én time efter annonceret start. Indskud kr. 150,- betales før 1.runde. Præmier: 100% af (indskud minus emt-afgift).

Tilmelding senest tors. 24 september på www.ksu.dk eller til Jacob Printzlau tlf. 60630045 eller mail printzlauskak@gmail.com Forventet maks. på ca. 30 deltagere. Først til mølle!

Specielt til medlemmer af Nørrebro Skakklub Turneringen er tillige kvalifikationsturnering for Nørrebro klubmesterskabet 2016, idet de 4 bedst placerede Nørrebro spillere er sikret en plads i finalegruppen, som finder sted januar-marts 2016.
