---
title: "Brobizzerne fik en fin start i holdskak"
author: "admin"
date: "2012-12-12"
tags: 
  - "juniornyt"
---

De 2 Brobizz hold fik en fin start i holdskak!  Resultatet af lørdagens 3 holdrunder blev 3 sejre for Brobizz 1, mens Brobizz 2 prøvede både at vinde og tabe samt spille uafgjort i deres 3 kampe.  Der var et par hold der ikke stillede fuldtalligt op, hvilket er ærgerligt for turneringen og de juniorhold det gik udover.  Vi kunne sådan set også havde fået et afbud da Simons forældres bil brød sammen.  Simon og hans forældre måtte tage en taxa til Ballerup, da bilens lydpotte uventet gik itu.  Den holdning er lige i Brobizz-ånden, hvor vi kæmper for holdet og støtter hinanden selv i modgang.

De næste 3 runder i juniorturneringen kommer først til januar, men indtil videre kan vi glæde os over en 2-plads og en 5-plads blandt de 14 hold!  Holdspillerne må meget gerne tage jeres partier med ned i klubben, hvor vi kan gennemgå 8 partier, eet fra hver af kammeraterne, med alle de juniorer der kan komme.  Derfor starter vi juniortræningen allerede kl. 17.00 på torsdag og jeg bestiller nogle delepizzaer til dem der kommer.  Jeg håber både dem som spillede og andre kan komme allerede kl. 17.00 torsdag d. 18 november.

Den samlede stilling i Juniorrækken kan ses på følgende <a href="http://www.kobenhavnsskakunion.dk/holdturneringen/tabel.php?id=136">link.</a>

Med skaklig hilsen Thore
