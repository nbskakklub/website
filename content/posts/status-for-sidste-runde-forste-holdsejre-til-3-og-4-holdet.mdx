---
title: "Status før sidste runde (første holdsejre til 3. og 4. holdet)"
author: "admin"
date: "2016-02-26"
tags: 
  - "nyhedsarkiv"
  - "holdturneringen"
  - "juniornyt"
---

Før fællesafslutningen på Tapeten d. 5 marts lægger **1\. holdet** med 31 point til klar oprykning fra Mesterrækken til 2. division! 1. holdet har haft en imponerende sæson, med blot et enkelt nederlag til Hvidovre 1. (3½-4½). I mandags sparede Nørrebro 1 dog på hjernemusklerne og spillede lige op med BMS 3.

Mens 1. holdet rykker op, må **2. holdet** med nederlaget til LVS1 (onsdag) se frem til en returbillet til 1. række. Med 17½ point inden sidste runde er der 4½ point op til Brønshøj 3.

**Nørrebro 3** har haft en fin sæson med en solid midterplacering i 1. række med 19 point før sidst runde. Nørrebro 3 vandt 5-3 over Amager 1 i mandags. Et point over den forventede scorer. Det er deres første matchsejer i turneringen. Stort tillykke. Forhåbentlig vinder de også den sidste match så ingen kan komme og sige at det bare var ren held :-)

Vores unge juniorer (**4\. holdet**) tog i går "revanche" mod Hvidovres 2. hold, og sikrede dermed sæsonens første holdsejr med 4½-3½. Alle vores 6 juniorer fik point med hjem og Thore og jeg var virkelig imponeret over niveauet. Det kunne oven i købet have blevet til endnu mere hvis Emil Skovgaard havde turdet gå efter sejren i et ikke helt ufarligt slutspil. Selv vores reserve Noah Walgreen hentede en remis mod en 1450-spiller. Godt gået drenge.

Læs mere information om det på [ksu](http://holdskak.skak.dk/TeamTour/index/5).

/ Kim Andersen og Michael Olsen
