---
title: "2 guldmedaljer med hjem fra Junior DM"
author: "admin"
date: "2014-10-05"
tags: 
  - "juniornyt"
  - "seneste-nyt"
---

Årets danmarksmesterskab for juniorer er netop blevet afsluttet i Skanderborg (afholdt 3-5 oktober). Nørrebro Skakklub havde 10 juniorer tilmeldt turneringen - mere end nogen anden klub - og det rakte bl.a. til 2 guldmedaljer! Hvis nogen af vores juniorer ikke helt levede op til egne forventninger til dette U-DM, kan jeg lige fortælle min egen (Thores) historie fra dengang jeg begyndte at spille skak. Jeg tog 2 gange til Abildgaardskolen i Odense til DM i skoleskak, og jeg var vel 15-16 år. Jeg var meget på egen hånd, ingen andre fra Roskilde, hvor jeg fik min opvækst var så vidt jeg husker med til turneringen, og sørgeligt nok havde jeg heller ikke en af mine forældre med som støtte. Jeg sov i et klasseværelse på min rullemadras med en masse andre jeg ikke kendte, så tiden føltes meget lang når det ikke gik så godt med skakspillet. Alle de unge i Nørrebro Skakklub har nogle fantastiske forældre, der selv er med til de store stævner, samt til dette stævne hele 9 klubkammerater at tale og pjatte med. Det er helt utroligt godt, og milevidt fra min egne oplevelser.  Dårlige minder fra lang tid siden, men til et U-DM eller for mit vedkommende til et DM i skoleskak, kommer der bare en masse gode skakspillere og niveauet er bare tårnhøjt. Mange af dem jeg kæmpede forgæves mod dengang er siden blevet rigtig gode og nogle kæmper i dag om de voksens DM i skak.  At være blandt de bedste i sin årgang til et U-DM er faktisk en meget større bedrift, end at vinde en lokal turnering af og til når man bliver ældre.

U-DM (U8): Nelli Zsigri Dyndgaard fik 3/7 og Axel 1½/7. For Nellis vedkommende er dette den første turnering (udenfor Skoleskak regi) hun har deltaget i, mens Axel lige før denne store udfordring deltog i U-KM. Nelli delte 4.pladsen med lige så mange point som en garvet skakspiller som Oliver Watts fra BMS, hvis man kan sige det om dreng under 8 år. Meget flot af Nelli, mens Axel ikke havde den medgang som han fik U-KM. Stort tillykke med den enorm flotte pokal til Nelli, som samtidig kan kalde sig danmarksmester for piger under 8 år. Vinder af gruppen blev favoritten Albert Merchlenburg Møller (1201) fra Frem med 7/7.

U-DM (U10): Hannibal fik 3/7 og Arn fik 3½/7, hvilket sidst nævnte sikkert er mindre tilfreds med, da Arn var seedet til en top-3 placering. Rigtig godt gik det for Kishiciro der fik 5/7 og en 4.plads. En rigtig flot præstation også i forhold til hans seedning som var en 10 plads!  Vinder af gruppen blev stærke Jonas Bjerre (2077) fra Skanderborg. På 2.pladsen kom en bekendt fra BMS, som flere har dystet med til Juniorholdkampe ved navn Oscar Kock-Müller med 5½/7. Jonathan Aagaard fra Frem tog 3.pladsen på korrektion, med den samme score som Kishiciro med 5/7. Stort tillykke til Kishiciro.

U-DM (U12): Nørrebro Skakklub havde 4 deltagere med blandt de 27 deltagere. Lotte fik 2p. og blev ligesom sin lillesøster Nelli den bedste pige i sin gruppe. Lotte kom foran Freja Lungberg (enk.medl.) samt Benedicte Kistrup og Mikala Høyerup (begge BMS). Stort tillykke til Lotte for hendes 1.plads (og dermed titlen som danmarksmester) blandt pigerne. Gruppens vinder blev i øvrigt Nicolai Kistrup fra BMS (rating 1882) med 6½ point, som tidligere har trænet i Nørrebro Skakklub.

Emil Skovgaard var længe med fremme, men et ærgerligt nederlag i sidste runde ødelagde til dels hans turnering. Emil fik 3½/7 og det er et fint resultat at blive nr. 11 når man er seedet til en 12. plads. Sanschiro Kræmmer fik også en god turnering med 4 point og en 11. plads. Han fik en god slutspurt med 3p. af 4 og kan også være tilfreds med at få 1 point over forventet score. Vores juniorklubs bedste spiller Andreas Skovgaard var seedet til en 10. plads men fik en flot 5. plads med 5 point af 7. Hans score var 1½ point over forventet, hvilket siger meget om hvor stærke hans modstandere var. Andreas går heldigvis stadig forrest, når det gælder om at koncentrere sig og spille godt til de store turneringer.

U-DM (U14): Emmet Smith fik en delt 10. plads og da han var seedet 12 i en stærkt felt er det ganske fint. Han gik også ratingmæssigt frem, så jeg håber han tænker på at det er fint at blive mellem de bedste 10 bedste til et U-DM, hvor niveauet som bekendt er højt som ind i helvede. Vi havde ikke nogle deltagere med i U16 gruppen, men vi juniortrænere kan alligevel tillade os at være stolte af at vores tidligere medlem Mikkel Mansori Jacobsen (nu BMS og 2007 i rating) vandt gruppen med maksimum point.

Vi håber at vi kan gennemspille flere partier fra vores deltagere i U10,U12 eller U14 på torsdag d.9. oktober.

/ Thore og Kim

De samlede resultater kan findes på [http://old.skak-dm.dk/ungdom/2014/index.asp](http://old.skak-dm.dk/ungdom/2014/index.asp)

![IMG_7888](/images/IMG_7888-200x300.jpg) ![axel](/images/axel-200x300.jpg) ![nelli2](/images/nelli2-200x300.jpg) ![kishi](/images/kishi-200x300.jpg) ![lotte](/images/lotte-200x300.jpg) ![andreas](/images/andreas-200x300.jpg) ![emil](/images/emil-200x300.jpg) ![sanshiro](/images/sanshiro-200x300.jpg) ![lotte2](/images/lotte2-200x300.jpg) ![lotte3](/images/lotte3-300x200.jpg) ![nelliogAxel](/images/nelliogAxel-300x225.jpg) ![lotte5runde](/images/lotte5runde-300x225.jpg) ![nelle5runde](/images/nelle5runde-300x225.jpg) ![deltagerne](/images/deltagerne-300x200.jpg) ![lotte4runde](/images/lotte4runde-300x200.jpg) ![kishi4runde](/images/kishi4runde-300x200.jpg) ![hannibal](/images/hannibal-300x200.jpg) ![lotte4runde2](/images/lotte4runde2-300x200.jpg) ![kishiro4runde](/images/kishiro4runde-200x300.jpg) ![andreasogkishi4runde](/images/andreasogkishi4runde-200x300.jpg) ![andreasogsanshi4runde](/images/andreasogsanshi4runde-200x300.jpg) ![emilidybkoncentration](/images/emilidybkoncentration-200x300.jpg) ![hannibal4runde2](/images/hannibal4runde2-300x200.jpg) ![sanshiro4runde2](/images/sanshiro4runde2-300x200.jpg) ![sanshiro4runde3](/images/sanshiro4runde3-200x300.jpg) ![arn4runde](/images/arn4runde-200x300.jpg) ![tactimania](/images/tactimania-300x200.jpg) ![Mikkel](/images/Mikkel-200x300.jpg) ![emmet](/images/emmet-200x300.jpg) ![nelle2runde](/images/nelle2runde-200x300.jpg) ![emil2runde](/images/emil2runde-200x300.jpg) ![andreas1runde](/images/andreas1runde-300x225.jpg) ![emil1runde](/images/emil1runde-300x225.jpg) ![kishi1runde](/images/kishi1runde-300x225.jpg) ![axelmedLe3](/images/axelmedLe3-300x225.jpg)
