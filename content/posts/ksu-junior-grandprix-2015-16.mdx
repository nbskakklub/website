---
title: "KSU Junior Grandprix 2015-16"
slug: "ksu-junior-grandprix-2015-16"
author: "admin"
date: "2016-04-07"
tags: 
  - "juniornyt"
---

Igen i år fik rigtig mange af klubbens juniorer præmier med hjem efter den sidste JGP i Tåstrup d. 2. april. 13 af vores juniorer deltog én eller flere gange, hvilket er mere end nogen anden klub. Det er vi trænerne meget glade for, da man først er en ”rigtig” skakspiller, når man har deltaget i nogle turneringer af en slags og jo før des bedre. Det at prøve synes jeg vores juniorer gør rigtig godt, således har mindst 10 af vores juniorer også prioriteret at komme på en uges skaksommerlejr på Tjeles Efterskole. Blandt underviserne på Tjeles efterskole er landsholdsspillerne GM Allan Stig og FM Bjørn Møller Ochsner, så vores talenter er også med blandt de 124 juniorer, der hurtigt har meldte sig til.

7 af vores deltagere fik en plads blandt de 3 bedst placerede, hvilket er imponerende. Der er 4 grupper og dermed 12 top 3 placeringer at spille om. I de 2 yngste årgange (gruppe E og F) fik de 5 første en pokal med hjem, hvilket også er godt tiltag fra ungdomslederne i KSU. Det er en rar turnering at deltage i. Vores juniorers bedrifter starter med de ældste årgange: Emmet var desværre den eneste der deltog i gruppe B, og spillede da med i C-gruppen.

**C: 2. plads Sanshiro** efter Nicolai Kistrup (BMS). Flot at Sanshiro kom så klart på 2.pladsen igen i år, når mesterspiller Nicolai er med. **D:** I slutstillingen blev 2-4 pladserne besat af vores juniorer. Slutstillingen havde været en anden, hvis Emil og Andreas havde deltaget i mere end de 3 første JGP-stævner, for på det tidspunkt førte Emil og Andreas D-gruppen. Slutstillingen blev 1. Donald Brinch (Greve) 2. plads **Kishichiro**, 3. plads **Emil** og 4. plads **Andreas**.

Næste år vil Kishi helt dominere gruppe- D, da Emil, Andreas og Donald rykker op til C gruppen. Kishi vil få nogle nye talentfulde juniorer at spille imod, blandt andre Hannibal, der vandt den næste gruppe.

**E: 1. plads Hannibal**, **2\. plads Lucas og 3. plads William**. 4. pladsen gik til stærke Casper Liu (GSF-Caissa) der kun var med i 3 stævner. 5. plads til **Leo og Robert** fik en 10 plads. Hannibal vandt 3 JGP-stævner og fik fortjent den samlede sejr.

**F: 1. plads Noah.** Noah blev suveræn vinder af F-gruppen og kun i et af de 5 JPG-stævner måtte han dele 1.pladsen med en anden. Valdemar blev nr. 6 og gør det sikkert bedre næste år, når Noah og andre med ham rykker op i E-gruppen.

Lotte og hendes søster Alice var kun med i et af stævnerne i år. Man kan ikke klage over at vores juniorer ikke har gode spillere at spille og træne med. De findes i alle aldre i øjeblikket. Stor tillykke med de mange topplaceringer. ![Sanshiro](/images/Sanshiro-300x200.jpg)![Kishi](/images/Kishi-300x200.jpg)![HannibalWilliamLeoog Lukas](/images/HannibalWilliamLeoog-Lukas-300x200.jpg)![Noah og Valdemar](/images/Noah-og-Valdemar-300x200.jpg)

/Thore
